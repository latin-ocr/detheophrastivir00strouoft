64 Caput V.

repetitis, quibus quattuor virtutibus se uti affirmat, nos fidem denegare
possimus. Atque haec quidem de virtutibus.

Postremum autem Mayerus, id quod nostra valde interest, in libro
octavo Quintiliani tria dicendi genera sibi videtur invenisse. Non du-
bitat iis subiungere VIII praef. §5 18-22 et 33, VIII 3,1——11‚ VIII
3, 7 et 44sqq. VIII 3, 11—14 (cf. M. p. XX prolegg.). Plura eorum vesti-
gia ne ipse quidem detexit. Sed haec iam parum aperta sunt. Quid quod
ne nomina quidem trium generum omnibus illis locis reperiuntur? At-
que quod in praefatione elocutionis dicitur varias esse eloquendi formas,
neque numero neque nomine illis tribus similes, verumne id testimo-
nium putatur? An de vitiis quae exponuntur VIII 3, 44, ad tria dicendi
genera deferri possunt? Ne πρέποντος quidem brevis et a proposito aliena
mentio VIII 3,11—14 nomina generum habet neque digna est, quae
inscribatur: ‘de usu generum dicendi' (sic M. p. XX). Nobis non opus
est mente conicere, qua Fabius debuerit ratione uti ad genera tria elo-
cutionis explicanda, quoniam ipse alia operis parte, qua non agit de ipss.
elocutione, ea genera tractavit, scilicet in duodecimo libro (10, 58 sqq.).
Atque illa qui leget et cum locis libri octavi a Mayero isdem generibus
tributis comparabit, plura ad refutandum non postulabit.

Ex Quintiliano cognoscitur et qua auctoritate ratio λέξεως a Theo-
phrasto prolata usa sit et quid Ciceroni debeatur in hac ratione ad poste-
ritatem tradenda.

Post Ciceronem et Quintilianum nonita multum valet, quod reeen-
tiores quoque rhetores Latini easdem quattuor virtutes tractare solent.
Qui cum differunt, mutandi ratio facile intellegitur. Gravissimus eorum
testis Fortunatianus virtutes has enumerat p. 125 (Halm): „Quae alia in
elocutione observanda sunt? Ut verba sint Latina, aperta, ornata, apta“.
Iulius Victor (p. 431H.) omnis pendet a Ciceronis De Oratore libris.
Martianus Capella de virtutibus agit p. 472 (excidit πρέπον), Cassiodo-
rus p. 515 (hoc ordine: πρέπον (ξ 1) Latinum, perspicuum, suave et
facetum).

Iam satis firmata est nostra de Theophrasti arte λέξεως sententia,
ut ad eos transire possimus testes, qui, ut solet fieri ducentorum fere
vannorum spatio intercedente, puram illius doctrinam mutatam, auctam,
turbatam ostendunt.

Ex quibus primum affero Auctorem, qui ad Herennium scripsit,
qui post notam dc exemplis proprie fingendis praefationem libriIV duas
facit partes elocutionis (§10): „Bipertita igitur erit nobis elocutionis
praeceptio. Primum dicemus, quibus in generibus semper omnis oratoria
elocutio debeat esse, deinde ostendemus, quas res semper habere debeat.“

