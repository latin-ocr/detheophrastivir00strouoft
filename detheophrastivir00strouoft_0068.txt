58 Caput V.

modo haec legas VIII 2, 22: „Nobis prima sit virtus perspicuitatis, pro—
pria verba, rectus ordo, non in longum dilata conclusio, nihil neque
desit neque superfluat.“ Quorum extrema verba ad coniunctionem per-
tinere apparet.¹) Maxime autem VIII 3, 15: „Et quoniam orationis tam
ornatus quam perspicuitas aut in singulis verbis est aut in pluribus po-
situs, quid separata, quid iuncta exigant, consideremus.“

Ornatu singulorum verborum descripto VIII 3, 16—39 inde a ἓ 40
ad rationem sermonis coniuncti transit. Haec amplior est quam 61:511-
θεσις proprie dicta, cum omnes tropos et figuras comprehendat. Sequi-
tur σύνθεσις ipsa, quae ex membris, incisis, periodis componItnr. Etsi
pluribus verbis explicatam et copia praeceptorum magnopere auctam
eodem tamen loeo compositionem tractavit atque Cicero in libro III
De Or.‚ sub virtute ornatus.

Restat, ut de libro X dicamus. Quintilianus affirmavit ornatum
oratoris propriam esse provinciam, qua omnis eius laus niteretur (VIII 3‚1).
Magnam deinde copiam praeceptorum exposuit, ex quibus ornata fieret
oratio. Ea igitur ad τέχνην pertinent. Sed ut erat Fabius magister et
quasi paedagogus, etiam ἄσκησιν docere voluit, sine qua nihil prosunt
praecepta. Quae assidue exercitando tam facilem usum habere debent,
ut occasione data ultro se offerant dicenti. Etiam progymnasmatici
hanc facultatem docere studebant et omnia fere libri decimi capita etiam
in illorum scriptis inveniuntur.³) Quintilianus sane uberius, quia non
discipulis solum sed viris etiam dicendi studiosis³) suos libros scripsit.
Nemo enim orator, ne summus quidem, exercitatione perpetua egere
potest (X 7, 8 et 24).

Fit eiusmodi exercitatio primum quidem legendo (ἀνάγνωσις), quod
per varia litterarum genere Fabius persequitur (X, 1). Legimus autem,
ut imitemur. Itaque περὶ μιμήσεως agit (X, 2). Altera ἀσκήσεως ratio
est in scribendo, ‘quem stilum appellat (X, 3). Postquam scripserimus
aliquid, emendandum nobis hoc est (X, 4). Genera autem exercitationis
scribendi (μετάφρασιν praecipue et θέσεις) docet capite 5. Nec solum
oculis legere, seribere stilo utile est, sed etiam ipsa mentis cogitatio
facultatem alit dicendi (Χ, 6). Exercitandi finis est posse ex tempore

1) Eadem ratione vitium, quod virtuti perspicuitatis opponitur, seilicet ob-
scuritas, explicatur in verbis singulis (VIII 2, 12), deinde dicit: „Plus tamen est
obscuritatis in contextu et continuatione sermonis‘¹ (2, 14).

2) Conferendus igitur hic liber etiam cum iis, quae Cicero exposuit De 01¹.
Ι, 149 sqq. („nunc de ipsa exercitatione, quid sentiae, quaerimus-0).

3) Cf. X 1, 4: „Igitur eum, qui res invenire et disponere sciet, verba quoquo
et eligendi et conlocandi rationem perceperit, instruamus, qua ratione, quod di-
dicerit, faeere quam optime, quam facillime possim*

