De tribus dicendi generibus. 97

omnium generum exempla inter veros Atticos reperiri, ut refutet eos, qui
solos se Atticos appellari velint. Ne concedi quidem Romanis oratoribus
imitationem Atticorum putat, cum Latina lingua careat gratia et iucun-
dis sonis (XII 10, 27). Postremum denique eos reprehendit, qui φύσιν
solam sectantur et omnem artem reformidant3 ii quoque imitatione
utuntur, sed antiquissimorum, nam: „antiquissimum quemque maxime
secundum naturam dixisse contendunt“ (XII 10, 42). Satis intellegitur
Quintilianum in prima divisione generum, quam unam esse ipse signi-
ficat, nusquam accurate dictionem ab aetatis differentia seiunxisse. Saepe
tam diversos ratione dicendi auctores in uno aetatis genere componit,
quales Cato fuerunt et Gracchi (XII 10, 45). Sed hoc obscuritatis vitio,
quo Fabii prima generum descriptio laborat, de mutata studiorum ra-
tione certiores fimus. Nam in Tullianis scriptis rhetoricis Atticismus
nondum cum nimia antiquitatis affectatione innnum genus contractus
est. Olceronem, qui Catonem Romanis oratoribus ad imitandum pro-
ponere simulavit, ita supra explicavimus, ut Lysianorum pravitatem
προαιρέσεως per ironiam refutare nobis videretur (p. 83), Quintilianus
autem iam vidit veros Catonis aemulatores (II 5, 21). Eius libro duo-
decimo probatur, qua ratione antiquitatis imitatio ad generum certamen
accesserit. Unde factum est, ut temporum discrimina veterum generum
loco substituerenturg ipsa quoque vocabula Atticismi et Asianismi
Fabius ita perstrinxit, ut ea memoriae tradere magis videretur quam
discipulos docere. His enim verbis incipit: „Et antiqua quidem illa di-
visio inter Atticos et Asianos fuit“ (XII 10, 16).

Quoniam primae divisionis ratione demonstratum est rhetorem no-
strum ex suae aetatis studiis eam generum differentiam, quae antea erat⁷
prae temporum distantia, qua tum nitebantur, neglexisse, non iam mi-
ramur eum in tribus generibus, quae grande, medium, subtile vocantur,
describendis summatim et exiliter comprehendisse, quae in fontibus,
maxime in Tulliano Oratore, invenit (XII 10, 58). Quam non adhibuerit
ad institutionem genera, ex hisce verbis perspicitur: „Plures igitur etiam
eloquentiae facies, sed stultissimum quaerere, ad quam se recturus sit ora-
tor, cum omnis species, quae modo recta est, habeat usum, atque id
ipsum non se't oratoris, quod vulyo ymas dicendi vocant: utetur enim, ut
res exiget, omnibus“ ¹) (XII 10, 69). Si semper haec valuisset sententia,
tria genera nullum in praeceptione artis rhetoricae locum obtinuis-

 

1) Si autem unum genus necesse est eligere, grande praefert (XII 10, 63).
Sequitur, ut eandem sententiam, quam Cicero Oratore suo probare studuit, Fabius
defendat. Schmidius, qui alterum locum neglexit, non recte de Quintiliano iudi-
cavit. Rh. Mus. 49, 153. ’

Stroux: De Theophrasti virtutibus dicendi. 7

