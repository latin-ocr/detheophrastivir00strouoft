De virtutum dicendi cum generibus confusione. 123

de Thrasymacho excerpta et a Dionysio in genera a Theophrasto aliena
distributa sunt.

Lysias igitur et Thrasymachus, si testimonia accurate interpretamur,
in Theophrasti libro περὶ λέξεως iis certe generibus, quorum ἀρχέτυποι
a Dionysio laudantur, nondum addicti erant, Quid autem de grandi ge-
nere dicemus? Quem putabimus apud Theophrastum eius generis ἀρχέ-
τυπον et κανόνα laudari? An Gorgian, an Thucydiden, quos Dionysius
in libro de Demosthene proponit? An Demosthenen ipsum? Sed qui
de generibus dicit, de hominibus, ut utar Tullii verbis (de opt. gen. 2),
dicit aliquid, si vero iudicia de hominibus, quibus continentur genera
apud recentes rhetores, a Theophrasti ratione iudicandi abhorrent, idem
de generibus ipsis statuendum est: si personae evanescunt, earum χοιρα-
κτῆρες una evanescunt, ut nummorum non sunt χαρακτῆρες nisi in auri
argentive materia impressi, ut sol nullam umbram in solo delineat nisi
persona quaedam eius radiis obstat.

Ex diversis partibus profecti Hendricksonius et nostra disputatio
ad eundem fere finem pervenerunt. Americanus vir doctissimus statim
se in Peripateticorum fines contulitl) atque ibi versatus non solum ex
rhetorica parte sed etiam ex ethica tam gravia argumenta percepit,
quibus Peripateticorum disciplinam λέξεως ad ἀρετὴν deferendam et

' generibus liberandam esse probaretur, ut inde progressus Dionysii du-
bium locum de medio genere Thrasymachi recte expliearet.²)

Nos autem, si licet dissipata et copia singularum quaestionum dis-
tracta colligere, per artis rhetoricae campos iter fecimus, Ex quinque
eius partibus tertiam, quae est de elocutione, persecuti sumus et unam
λέξεως instituendae rationem, quae virtutibus continetur, ab origine
usque eo per saecula temptavimus comitari, quoad duram formam adepta
in recentiorum rhetorum scriptis magis sepulta est quam vitam degit.
Post Aristotelem Theophrastus virtutes dicendi quattuor numerat et
certum ordinem constituit, Stoici quintam addiderunt, magnopere deinde
auctum virtutum numerum et ornamenta in particulas esse dissecta,
quarum suo quaeque nomine ἀρετῆς utebatur, Dionysianis scriptis osten-
ditur. M. Tullii auctoritate factum est, ut virtutes eadem simplicitate et
sinceritate, qua Theophrastus eas ornavit, praeditae denuo renascerentur
et apud Romanos rhetores regnarent. Graecis alter Tullius defuit. 8)

 

1) „It is therefore to define some aspects of the Peripatetic conception of
rhetorical style, as formulated by the two first masters of the school, that the
following study is undertaken“ (p. l25sq.).

2> Vide summam disputationis 1. l. p. 127.

3) Cic. De Or. 111 228: „Tu vero, inquit Catulus, collegisti omnia, quantum

