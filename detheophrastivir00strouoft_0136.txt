126 Caput vm.

aedificium ex veteribus lapidibus construxit, virtutes Theophrasto„

’, imitatus est suis ideis. Ea autem, quae inter virtutes et ideas differunt,

omnia ex imitatione orta sunt, cum praeceptio λέξεως ad vetera exempla ⁵
Atticorum, maxime Demosthenis accommodaretur. Sed is, qui virtutes
condidit, totius λέξεως, tertiae artis partis, rationem constituit. Theo-
phrastus non solum philosophus est, sed etiam rhetoricum sibi exegit
monumentum aere perennius.

Nostra intererat ipsas virtutes cognoscere et iis ducibus viam re-
perire ad Theophrasti librum περὶ λέξεως. Priusquam autem huie dis-
putationi finem tandem imponam, admonere liceat, quantum virtutum
historia valeat ad nostrum de singulis scriptis et scriptoribus iudicium.
Dionysium et Ciceronem affero exempla, etsi omnes non solum scripto-
res, sed etiam libri singuli ea ratione percensendi sunt.

Dionysius totus a sua aetate, a suae aetatis studiis et voluntatibus
pendet neque se ipsum potest liberare neque id, quod est magni ingenii,

ξ vincula artis levare et novas patefacere vias. Itaque eius scripta in diem

potius quam in saecula valent, veteres autem auctores, quibus osten-
tandae doctrinae causa usus est, ad novam rationem commutavit. Quae
cum ita sint, Dionysii scripta, veram suae aetatis progeniem, ut gra·
tissima arbitror nobis esse ad ipsa, quae tum erant, studia cognoscenda,
ita non sine cauto iudicio adhiberi posse ad restituendos veteres aucto-
res, quorum libri deperditi sunt.

Ciceronem vero in praeceptione artis rhetoricae tale ingenium,
quod multum aequalibus praecurrerit, audeo existimare: is eo tempore,
cum ‘imitatio' Romae maxima auctoritate utebatur et omnes fere, qui
prudentiae et ingenii nomen atque generis nobilitatem affectabant, in
Atticorum numero ducebantur, a recta via non aberravit, sed veterum
Peripateticorum rationem, qua adulescentes dicendi studiosos ad elocu-
tionem et artificiosam et liberam perduci cognoverat, Latine docuit.
Tam libri De Oratore quam Brutus et Orator contra dominantia studia
dimicant et artis formam, quam magis veram et ad naturam eloquentiae
magis idoneam esse non possumus non concedere, cum auctoritate
magno oratore digna exponunt. Quod in Latinis litteris talis rhetor,
qualis est Fabius Quintilianus, existere potuit eodem tempore, quo

· Graeci vinculis μιμήσεως vehementer tenebantur, Ciceroni laudi tribuen-
dum est. Tota omnino rhetorum Latinorum manus a Ciceronis ingenio
ducta est neque, dum sequitur, erravit. Ex Ciceronis autem ore facundo
philosophi Graeci περὶ λέξεως doctrina ad nostram aetatem loquitur.
Utinam Theophrasti interpres tibi fueriml

ὴ,- ⁷

