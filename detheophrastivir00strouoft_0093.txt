De virtutum dicendi in scriptis criticis usu atque rationo. 83

dem, cum Bruto cedens de sua facultate dicendi nonnulla verba facit,
partem elocutionis tractat. ¹) Cum igitur a Graecis rhetoribus rationem
librorum περὶ μιμήσεως mutuatus sit ad iudicia de veteribus Latinis
oratoribus ferenda, quos ipse imitatione dignos non existimavit iis tem-
poribus, quae iam Marcellos viderunt, Hortensios, Caesares , Cicerones,
in simulationem quandam et fallaciam incidit, qua ne imperitos in er-
rorem duceret, ipse veritus videtur esse. Postquam enim veteres ora-
tores percensuit et de Atticis digressionem adiunxit, non statim ad
Hortensium et se ipsum redit (Brut. 279, 301), sed Atticum suum de
veterum imitatione facit interpellantem (292—301), cuius verba, si ficti
sermonis personam detrahimus, Ciceronis ipsius quasi palinodiam, qua
libelli sui indolem explicare et a falsa interpretatione defendere stude-
bat, nos existimare licet. Nam sera demum aetas senili sua debilitate
ad tantum et tam caecum antiquitatis amorem perducta est, ut Catonem
reliquosque disertos illos, quos eloquentium nomine indignos Antonius
putavit, ad veram imitationem advocaret. Cicero eum Catonem Atticis
pro Lysia commendaret, pravum eorum studium sine dubio in risum
voluit convertere3 neminem vero tum fuisse Romae concludendum est ne
inter Atticos quidem, qui revera Catonis imitationem oratori utilem
putaret. Sed ironiae fallacia etiam nostrae aetatis interpretes nonnulli
decepti sunt. Cum ironia enim Socratica Atticus Ciceronis rationem
iudicandi comparat. Maxime in iudicio de Catone Tullius ei iocasse
videtur (293 sq.). Summos deinde, quos ille laudavit, denuo quam bre-
vissime percenset, ut ne Galbae et Lepido, ne Africano et Laelio, ne
Carboni et Gracchis, ne Crasso quidem et Antonio plenam laudem con-
cedat, nedum dis minorum gentium, quos ‘operarios' humili nomine ap-
pellat') (295—297). Cicero quaestionem de Catone et de vetustioribus
oratoribus ad ipsa opera examinanda defert⁸) et rursus affirmat nihil
iis deesse, nisi ea, quae nondum inventa erant, veluti pictorum veterum
imagines pigmentis quibusdam soleant carere, quae postea demum in-

 

1) Brut. 2³2: „Nee vero tam de virtutibus dicendi tuis, quae cum omnibus
tum certe mihi notissimae sunt, quam quod gradus tuos et quasi progressus
dicendi studeo cognoscere.“

2) De imitatione haec affero Attici verba: „Galbam laudas. Si ut illius
aetatis principem, adsentior. . . sin ut oratorem, cedo, quaeso orationes (sunt
enim) et dic hunc⁷ quem tu plus quam te amas⁷ Brutum velle te illo modo
dicere“ (295).

3) Cicero cum Brutum conscriberet, certe in animo habuit ‘orationes veteres
explicare’ (Brut. 298. 300). Quod promissum si fecisset, similiter de Latinis dis-
putasset, qua ratione Dionysius Lysiam Isocratem Isaeum percensuit. Sed animad-
vertisse videtur, quanta hi oratores in Graeca arte praestarent auctoritate veteri-
bus Romanis in arte Latina.

6*

