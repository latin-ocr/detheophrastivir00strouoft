De virtutum dicendi cum genetibus confusione. 125

ipsa contradicere. Certe! si omnia audimus. At Dionysio uni nimis-
confisi sunt, reliquos testes, qui rarius nomen Theophrasti afferunt, ni-
mis neglexerunt. Quo fit, ut idem videatur mihi perpeti noster Theo-
phrastus, quo malo omnis artis rhetoricae memoria laborat. Recentibus
rhetoribus aures praebemus et rationem, quam ii docent, accipimus, sed
obliviscimur complura saecula iam ad artem formandam esse ante eos·
consumpta et recentes, quos nos audimus, suos thesauros non solum a
patribus sed ab avis et proavis iure hereditario accepisse. Ut verum
videamus, singula praecepta debemus persequi, ubi orta sint, qua ratione,
cuius opera per annos mutata: tum demum historiam intellegemus. Certe
11011 desunt 111 litteris rhetoricis, qui ea ratione usi sint. Sed eius ratio-
nis, quam historicam liceat appellare, Mayerus in Theophrasti fragmentis
colligendis plane expers omnia comportavit, quae unquam ante Quinti-
lianum de elocutione praecepta sunt. Accipe, quaeSO, eius rationem
(p. XX prolegg.): „Adnotare placet excerptum Theophrasteum a Quinti-
liano exhibitum id supplere, quod Cicero in ‘Oratore' servavit. Nam ut
Demetrii liber eo ipso loco incipit, ubi Ciceronis ‘Orator’ nos deficit . . .‚
ita Quintilianus alteram lacunam Ciceroniani excerpti complet.“ Qui
libros indole et natura adeo diversos securus consuit, eum Theophrasto·
vestimentum induere coloribus maxime variis pictum, comicis personis
accommodatius quam philosopho consentaneum est. Postquam denuo<
affirmavi Ciceronis libro III De Or. maximam in Theophrasto resti-
tuendo fidem habendam esse, quia hic liber et numero virtutum et 111-
dole institutionis prope ad eum accedit et ipse veterum auctoritate se
uti profitetur, ad ea verba redeo, quae toti meae disputationi praeposui:
„Peripatetici autem etiam haec ipsa, quae propria oratorum putas esse
adiumenta atque ornamenta dicendi, a se peti vincerent oportere, ac
non solum meliora, sed etiam multo plura Aristotelem Theophrastum-
que de istis rebus, quam omnis dicendi magistros scripsisse ostenderent“
(De Or. I 43).

Quamquam nostra disputatione Theophrastum generibus dicendi
privare studemus, tamen laudem a Cicerone probatam minime volumus-
minuere. Quin etiam mihi persuasum est clariore luce vim et auctori-
tatem disciplinae Theophrasteae illustrari et melius intellegi, si ἀρετῶν
λέξεως quamquam non εὑρετήν, at certe τελειωτήν eum existimare ab
historia virtutum didicimus. Nemo enim rhetor, qui elocutionem post
eum docuit, virtutes prorsus potuit neglegere. Romanorum ingenia
ad veterum exemplorum imitationem minus alligata quam Graecorum
virtutes dicendi maiore fide servaverunt, sed Graeci quoque eas in libris
mimeticis adhibuerunt. Graecus Hermogenes, qui sero novum λέξεως

