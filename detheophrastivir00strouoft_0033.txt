De Theophrasti ratione virtutum. 23

occuparent, ἁρμονία et σχήματα. Quo factum est, ut virtuti nihil relin-
queretur nisi unum caput singulorum verborum. Ita certe virtus σαφη-
νὲίας tractatur IV 17. Deinde sequitur compositio IV 18, tum σχήματα
c. l3sqq. Praetermisit igitur, quae de ornatu singulorum verborum
dicenda erant, quamquam tralationem inter figuras (exornationes) rece-
pit. Omnem curam in eas et in compositionem contulit. Sed ne ita
quidem nos celat, quae ratio inter virtutes et capita ἐκλογῆς ἁρμονίας
σχημάτων inde a Theophrasto intercesserit. Immo vero eiusmodi diffe-
rentiae quasi magna voce enarrare mihi videntur de saeculorum studiis
cum annis mutatis. Historia docet. An quicquam de mutatis artis rhe-
toricae studiis maius est documentum, quam Theophrastum philosophum
omnia ornamenta orationis eodem unius virtutis iure comprehendisse,
quod orationis virtutibus ἑλληνισμῷ σαφηνείᾳ πρέποντι pariter concessit,
rhetores vero insequentis saeculi omnem λέξιν sub potestatem ornatus
redegisse, cum ea, quae antea unius ornatus capita erant, ἐκλογή et σύν· ’
θεσις, iam totius elocutionis capita facta essent? Nam etsi sub iis quo-
que capitibus quaedam verba fiebant de puro et dilucido sermone, tamen
pari iure non iam utebantur illae virtutes. Res publica virtutum, qua-
· rum sua quaeque civitate fruebatur, diruta est, ut ornatus tyrannus re-
liquas subigeret. Theophrasti auctoritati, qua usus est apud posteros,
gratias debemus, quod rhetorica ratio unice cupida ornandae elocutionis
nou dico contempta est a Romanis, cum multa inde reciperent, sed in
vetustioribus fundamentis rursus stabilita est. Si de Atticis ex virtuti-
bus iudicare licet, tres virtutes ἑλληνισμοῦ σαφηνείας πρέποντος recte
defenderunt contra ornatum nimis superbientem, nihil falsi, nisi quod
eum omnino condemnarent. l) Omnis autem aetas non solum antiquita-
tis, sed etiam nostri aevi, tumore et verborum inani iactantia laboravit,
quae ἰσομοιρίαν a philosopho natura duce constitutam dissolvit et or-
natum unum ad bene dicendum existimavit necessarium esse. Sed de
Ciceronis testimonio hactenus. Comparate enim maiore λέξεως tractatu
libri De Or. III locus ille Oratoris (79), quo de Theophrasti quattuor
laudibus orationis certiores facti sumus, explicatus et probatus est. Sa—
tis igitur te instructum puto esse, ut de Simplicio iustum iudicium
feras.

In Simplicii commentario in Aristotelis categorias leguntur haec
verba: „uasto μὲν γὰρ λέξεις, ἄλλοις ἔχουσι πραγματείας, ἃς ἐν τςό Περὶ
τῶν τοῦ λόγου στοιχείων ὅ τε Θεόφραστος ἀνακινεῖ καὶ οἱ περὶ αὐτὸν
γεγραφότες, οἷον πότερον ὄνομα καὶ ῥῆμα τοῦ λόγου στοιχεῖα ἢ καὶ

 

1) Hoc etiam Cicero dicit, modo eius verba Or. 79 ex controversia Atticis
illata ad historiam et doctrinae per tempora continuationem deferamus,

