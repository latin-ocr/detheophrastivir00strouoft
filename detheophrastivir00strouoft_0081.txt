De virtutum dicendi apud Romanos ratione. 71

Pronuntiationis divisio in vocem et motum corporis ab ipsa natura
oblata apud omnes reperitur. Atque Cicero ¹) et Auctor ad Herennium ²) ea
divisione contenti praecepta omnia iis capitibus subiciunt distribuentes
motum corporis in vultum et gestum. Quintilianus primus, quem nos sci-
mus, illam divisionem cum quattuor virtutibus, quas elocutionis esse vidi-
mus, ad ὑπόκρισιν translatis permiscuit. XI 3, 30: „Non alia est autem
ratio pronuntiationis, quam ipsius orationis. nam ut illa emendata, dilu-
cida, ornata, apta esse debet, ita haec quoque emendata erit . . . . dilucida
vero erit (33 sqq.) ornata est pronuntiatio . . . . (40sqq.)“. Atque tria haec
priora ad solam vocem refert, ex iis, quae sequuntur, perspicimus, quan-
topere concurrant virtutes cnm priore divisione. ‘Aptum' enim, quod
quartum numerat, ad gestum non minus quam ad vocem pertinet. Ita-
que postquam praefatus est ἓ 61: „Iam enim tempus est dicendi, quae
sit apta pronuntiatio“‚ inhibet cursum ἓ 65: „Quid autem quisque in di-
cendo postulabimus, paulim differam, ut de yestu prius dicam& Apparet
virtutes ex elocutione in alienam pronuntiationis divisionem esse in-
sertam.

Quintiliani rationem imitatur chirius F ortunatianus p. 132 H: „Quae
ratio est elocutionis, ea est et pronuntiationis, an non? ea. Cur ita?
qnoniam ut elocutio emendata esse debet, dilucida, ornata, apta, ita et
pronuntiatio“.⁸) >Quae praecepta pronuntiationis singulis virtutibus sub-
dita sint, neque nostra interest et ex Quintiliano facile comperitur. In-
genium eius, qui pronuntiationis artem primus ad exemplar elocutionis
instruxerit, facile quis reprehendet& Supervacuum puto esse Theophra-
stum ab eo crimine defendere. Sed ne recentiores quidem rhetores elo-
cutionis virtutes cum pronuntiatione confudissent, nisi summa illae prae-
ditae fuissent auctoritate. Quod quomodo fieri potuit, si revera Tullius
eas ex sincero fonte Graeco depravasset, si Graeci rhetores aliam ratio-
nem docuissent? Pronuntiationis virtutes mea sententia praeclaram ori-
ginem et auctoritatem quattuor virtutum elocutionis demonstrant.

 

1) Cic. De Or. ΙΙΙ 215sqq. Or. 55. Brut. 141.

2) Auct. ad Her. III 23sqq.

3) Alteram divisionem vocis, vultus, gestus explicavit p. 130H.

4) Via, qua in pronuntiationem transierint virtutes, cognoscitur ex Cic. Part.
Or. 25: ..Facit enim (pronuntiatio) et dilucidam orationem et illustrem et proba-
bilem et suavem non verbis, sed varietate vocum, motu corporis, vultu, quae
plurimum valebunt, si cum orationis genere consentient eiusque vim ac varieta-
tem subsequentur& Iam quasi comparatae sunt ἀρεταὶ λέξεως, sed nondum pro-
nuntiationis factae.

