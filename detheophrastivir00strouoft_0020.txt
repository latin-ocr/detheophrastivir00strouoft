10 Caput 11.

de Theophrasto sententiam perceperant eandemque in Ciceronem quam·
vis invitum vi interpretationis intulerunt. Nostra igitur ita procedat
disputatio, ut primum interpretemur ipsum Orator-is Tulliani locum,
deinde librum tertium de Oratore adhibeamus, tum denique Simplicium,
cuius diversa ex ratione quomodo Ciceronis de Theophrasteis virtutibus
testimonium viri docti mutaverint, postremo videamus.

Atque primum quidem, cum in Romanorum litteris rhetoricis plu-
rimum semper valeat Graeca artis vocabula pro Latinis restituere, hoc
nos facere nostro quoque loco oportet. Neque dubium est, quin tria,
quae Tullius priora enumeravit, recte ¹) vertamus his Graecis vocabulis:
1. ἑλληνισμός, 2. σαφήνεια, 3. πρέπον. In quarta tamen laude haeremus,
quain unam esse etsi Cicero aperte docet, tamen tribus voluit nominibus
appellare, cum ita diceret: ‘ornatum illud, suave et afluens’. E quibus
unum vocabulum, scilicet suave, Graeca voce ἡδύ, cuius in arte rheto-
rica vim late patentem nemo ignorat, sine dubio reddi potest. Tamen
Strillerus, qui loco laudato voce illa contentus est, partem bene conver-
tit, totam virtutem non nominavit. Quaerentibus nobis, quo erco no-
mine Theophrastus uti potuerit, maxime considerandum est Ciceronem
in libro De Or.111 eandem laudem una voce appellare ‘ornatum’.²) Sane
ne id quidem vocabulum satis definitum est, ut certa ratione in Grae-
eum sermonem transferatur. Κόσμος nomen non probatur usu rheto-
rum. Sed si virtutum dicendi historiam postea percurres, videbis, qui-
bus rationibus adductus nomine κατασκευή quartam laudem a Theo·
phrasto censeam esse appellatam. Atque haec quidem de Graecis lau-
dum vocabulis. Iam ad earum numerum attendamus, Feliciter enim
accidit, quod Cicero tam accurate numeravit. Quattuor laudes descripto
ordine⁸) affert. Quam ipse quarto loco collocat, eandem apud Theo-
phrastum affirmat quartam fuisse. Quis est, qui casu hoc factum esee
credat? Negandum immo vero est tres laudes, quae apud Ciceronem
quartam antecedunt, alias esse, quam illas tres laudes, quas apud ’Πιθο-
phrastum antecessisse numerus docet. Accedit, quod illa de laudibus
verba ut 'mter se coniuncta et continua sunt, ita a finitimis verbis di·
stinguuntur. Antea enim Tullius idem fere aliis verbis exposuit, scilicet
subtilem oratorem elegantia excellere, sed ornamentis carere, ita ut

1) Ita etiam convertit Striller: De Stoicorum studiis rhetoricis p. 51. Locos,
quibus probetur, collegerunt Causeret: Etude sur la langue de la rhetorique dns
Ciceron (1886) et Geigenmt'iller: Quaestiones Dionysianae de vocabulis arti·
criticae.

2) Cf. infra p. 11. p. 18sqq.

3) Etiam dicendi ratione Cicero enumerationem significavit. Nam asynde—
t‘ice et membratim magis quam periodice locutus est.

