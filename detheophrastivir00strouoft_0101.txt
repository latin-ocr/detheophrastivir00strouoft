De tribus dicendi generibus. 91

simile est, necesse est minus sit eo, quod imitatur, ut . . . actus histrio-
num veris adfectibusf‘ ¹)

Sed cum omnis imitatio in uno auctore posita esset, orta est quae-
stio, quis esset optimus omnium veterum oratorum. Hoc quasi Eridis
pomo factum est, ut inter rhetores novum quoddam bellum Troianum
exardesceret de pulcherrima oratione. Duae autem erant inimicissimae
inter se factiones, quarum alteram Attici tuebantur, Asiani alteram.⁵³)
Sed ut litem intellegamus, ea, quae de duabus imitandi rationibus supra
exposita sunt, respicere nos oportet. Utrique enim veteres oratores se
imitari contendebant eorumque auctoritate suum dicendi genus ab adver-
sariorum reprehensione studebant defendere. Attici alteram rationem se-
cuti unum auctorem imitatione exprimendum esse censebant, aut Lysian
aut Thucydiden, Asiani secundum primam μιμήσεως rationem omnes
‘Atticos' oratores advocabant, Lysian quidem non respuebant, sed ei
adiciebant Hyperiden Aeschinen, omnium principem Demosthenen ³),
initio fortasse nonnulli etiam Demetrium Phalereum, Dinarchum, De-
maden. Ipse Hegesias, rhetor in Asianae dictionis licentia facile auda-
cissimus, se Lysiae exemplum sectari profitebatur. De vera igitur ratione
imitandi et de praestantia optimi oratoris decertatum est. Quibus armis?
Descriptione generum dicendi. A personis enim oratorum causa ad uni-

versi generis formam diiudicandam delata est. Atque Attici quidem Lysiae '¹

sui genus purum esse in verbis et elegans et solutum dicebant, in sen-
tentiis subtile et acutum, exsangue, aridum, humile Asiani appellabant.
Contra Asiani, qui suum genus dicendi ornatum et magnificum vole-
bant esse, ab Atticis tumidi vocabantur et inflati. Hic generum dicendi
usus etiam in iis scriptis rhetoricis, quae ad nos pervenerunt, perspici
potest. Illud vero quaerimus, utrum genera dicendi ad certamen de op-
timo oratore gestum inventa et ab initio instructa sint, an constituta
iam antea a rhetoribus ad novam litem sint arcessita.

Oui quaestioni eum veterum auctorum nulla respondeant testimonia,
ipsam generum indolem atque naturam examinemus necesse est. Neque
desunt vestigia, quibus a rhetoribus, qui περὶ λέξεως et περὶ μιμήσεως
scripserunt, ad grammaticae artis eam partem, quae κρίσις appellatur,
deducamur. Grammatici enim in litterarum thesauris, quos maiores re-

 

1) Totum caput περὶ μιμήσεως optimae doctrinae plenum ex praeclaro quo—
dam fonte (derte non ex Caecilio) haustum est.

2) Quorum nominum de vera interpretatione post Nordeni doctum librum

(A. Kunstprosa vol. Ι) denuo disseruit Wilamowitz: Asianismus und Atticismus
Hermae vol. 36‚1ff.

3) Cic. Or. 23. 29 sqq. de optim. gen. 13.

