De virtutum dicendi apud Romanos ratione. 55

iis, quos collegit, locis factum est. Caput enim Theophrasteum de tribus
dicendi characteribus Mayerus his in partibus sibi videtur invenisse:

· a) ἓξ 25-36, sed in variis generibus historice percensendis cou-
sulto illa tria genera prae multifaria divisione Cicero neglexit.

b) ἐξ 96-103, ubi eodem modo res se habet. Haec igitur invito
Tullio ad bria genera delata sunt.

e) ἓξ 199-200. Commemorantur quidem illa tria genera, sed ita,
ut notam quandam et usitatam elocutionis partitionem Cicero in memo-
riam revocet, nihil vero separatim de generibus praecipiat. Accedit,
quod inde a § 199 nova incipit pars, quam ex novo fonte haustam esse
veri simile est. Colorem enim et habitum totius orationis, de quo agit
199, Cicero iam antea (96 sqq.) pleniore ratione explicavit. Atque priore
loco dispositionem integram servavit, altero autem ornatum proprie dic-
tum et σχήματα distraxit. Quodsi Mayerus etiam ξ 200 ad genera refert,
non intellego, quoniam aperte ad figuras (σχήματα) Cicero transiit. Quid
denique de ἐξ 210—212 putandum sit, in virtute πρέποντος (cap. II)
exposuimus Ipse editor fragmentorum in eadem pagina (prolegg. p. XII)
confitetur non genera sed decori virtutem ibi tractari.

Virtutes autem dicendi, si Mayero fidem habemus, Cicero non ex-
posuit nisi magna perturbatione commissa. Revera eum putat haec tria
capita enarrasse: I περὶ τριῶν λόγου χαρακτήρων, II περὶ ἐκλογῆς ὀνο-
μάτων, ΙΙΙ περὶ συνθέσεως ὀνομάτων. At tantum abest, ut Cicero vir-
tutibus (licendi et tribus illis a Mayero enumeratis capitibus eandem
vim et simile iu arte praecipienda officium tribuat, ut omnia, quae de
elocutione et de ipsis illis capitibus praecipit, subiciat quattuor virtuti-
bus dicendi. Itaque quartum caput de virtutibus, aut ut Mayeri vocabulo
utar, περὶ ἰδεῶν, illis tribus nullo modo addere potuit, nisi omnem suam
rationem evertisset. Tractatio virtutum non modo non deest, sed etiam ’
omnem complet librum. ⁰

Omnia conamina, quibus Tulli libri De Or. III ratio λέξεως alienis
partibus permiscetur aut alio, quam Cicero voluit. sensu explicatur,
acriter reicienda mihi videntur esse. Quo vehementius Mayerus, ut suam
de Theophrastes libri indole sententiam tueri posset, librum De Oratore
vituperare debuit, eo magis equidem haereo et insisto in duplici Cice-
ronis testimonio, alterum dico Oratoris, quo virtutum a Theophrasto
constitutarum numerum et rationem breviter enumerat, alterum totius
tertii De Oratore libri, quo easdem virtutes demonstrat fundamenta esse
elocutionis, qualem inventores huius partis, quos saepius Peripateticos
appellavit, instruxerint. Omnem meam disputationem Ciceronis fidei

