De tribus dicendi generibus. 103

Etsi igitur praeceptioni elocutionis genera subiunxit (IV 10), tamen
propriam iis dedit partem ab ipsa institutione, quam a virtutibus peti-
⁴‘tam esse demonstravimus, certis finibus segregatam.¹) Cur autem advo-

caverit genera, nemo iam quaeret, qui ex prooemio eundem ab oratore s

non φύσιν postulare cognoverit, sed praeter artem (τέχνην) et exercita-
tionem (ἄσκησιν) tertiam imitationem (μίμησιν 13), cuius in provin-
ciam genera cadunt. Itaque adeo non refellit Auctor ad Herennium
eam, quam a Cicerone et Quintiliano didicimus, divisionem, ut ipse quo-
que ostendat genera ab ea praecipiendae elocutionis ratione, quae vir-
·tutibus continetur, aliena esse.

Priusquam autem ad novum caput transeamus, breviter dicendum
est, qua ratione virtutes per genera distributae sint. Si enim genera
plenius describuntur et, quae uniuscuiusque propria sint, fuse explican-
tur, fieri non potest, quin nota et vulgata virtutum doctrina ad iudicium
adhibeatur non secus atque iudiciis de singulis oratoribus apud Cice-
ronem, Dionysium, Quintilianum virtutes subesse cognovimus (c. VI).

Quintilianus autem genera tam breviter enumerat (XII 10, 58), ut
virtutibus non utatur, nisi fortuito in exemplis Homericis a Stoico
quodam grammatico²) petitis. Ita enim de Menelao XII 10, 64: „Nam
et Homerus brevem quidem cum iucunditate et propriam (id enim est
non deerrare verbis³)) et carentem supervacuis eloquentiam Menelao
dedit, quae sunt virtutes yeneris illius primi“. Brevitatem igitur et ele-
gantiam primo generi adsignat, in sequenti Nestoris exemplo suavitatem
(ἡὸύ) medio dat generi, magnificentiam (μεγαλοπρεπές) denique grandi
generi Ulixis.

Cicero quomodo virtutes inter genera distribuerit, luce clarius est
-ex illo oratoris loco, quem saepe in hac disputatione attulimus (Or. 79).
Atticorum subtili generi tres ex Theophrasteis virtutibus concedit καθα-
ρόν, σαφές, πρέπον, quartam ei denegat, quae ornamenta complectitur3
cuius medio generi partem quidem tribuit, grandi omnem. Itaque non
omne genus sua propria virtute distinctum est, qua a ceteris, quae eam
non praestent, differat. Genus grande et easdem virtutes quam subtile
comprehendit et insuper apparatum oratorium, qui Theophrasti quartam
implet virtutem. Cur autem Cicero medium et grande genus non ex
virtutibus descripserit, ut fecit in subtili, facile intellegitu13 ambo enim

 

l) Quo fit, ut elocutionis praeceptionem bipartire debeat* Genuina autem
instituendi ratio sine dubio uniformis est.

2) Do fonte Stoico egerunt Radermacher: Mus. Rhea. 52, 419, Schrader:
Hermae vol. 37, 558.

3) Homerus dixit: οὐδ’ ἀφαμαρτοεπής Γ 215.

