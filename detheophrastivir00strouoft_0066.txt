56 Caput V.

J addieo3 is artem suam λέξεως Theophrastei aedificii instar construxit,
quod nunc quoniam miserabili fato corruit, ex illo, quantum fieri potest,
restituendum esse censeo. ‘At in magna librorum copia saepe Ciceroni
diffidendum esse didicimus? Concedo neque tantopere ei confiderem,
nisi omnes, quos nos adhuc tenemus, auctores, qui λέξιν, 'tertiam dico
artis rhetoricae partem, technice exposuerunt, ad vadimonium conveni-
rent, non quo eundem semper numerum adhibeant, sed qnia rationem
et indolem virtutum —- quod gravius est numero — earumque officium
in elocutione instituenda comprobant. Sed priusquam pergamus, eorum
testium reminiscamur, quos iam audivimus. Hi autem sunt:

Aristoteles: Una virtus ex pluribus partibus composita.
Theophrastus: Quattuor virtutes (Cic. Or. 79).

Stoici: Quinque virtutes (Laert. Diog. VII 59). .

Cicero De Or. III: Quattuor virtutes.

Qui omnes tria genera dicendi a virtutibus procul habent.

Reliqui Ciceronis libri rhetorici vera praeceptione λέξεως carent.
‘Rhetorica' non pervenerunt ad hoc caput artis, de Bruti historicis iu-
diciis, de Partitionibus oratoriis, de propria indole Oratoris suo loco
dicemus. Iam transeamus ad Quintilianum.

Quintiliani Institutiones Oratoriae ab indole librorum De Oratore
maxime alienae sunt. In his Crassus amicis, qui viri praeclarissimi idem-
que oratores non imperiti sunt, fundamenta doctrinae proponit, singula
ipse iterum atque saepius fatetur praecepta se percurrere magis quam
explicare. Ille autem dicendi magister discipulis artis studiosis omnia in
encyclopaediam oratoriam colligere studet, quaecunque ad artem dis-
cendam iis usui esse possunt. Singulorum praeceptorum copia libros
suos adeo amplificavit, ut κεφάλαια artis late distineantur et eorum, qui
legunt, animi facile in singulis haereant, fundamenta obliviscantur. Eo
magis nos debemus attendere ad ipsam artis describendae rationem et

¹. ordinem, neque fugiet quemquam, qui attente leget, eandem λέξεως de-
* scriptionem apud Fabium inveniri, quam invenimus in Ciceronis libro
. De Or. III, quam Theophrasti esse ex Oratore cognovimus.

Plus tres libros Quintilianus elocutioni concessit, octavum, nonum,
decimum, undecimi initium. Ipsum audiamus hanc artis partem in ca·
pita summatim distribuentem VIII l, l: ‚,(Elocuti0) spectatur verbis aut

* singulis aut coniunctis. in singulis intuendum est, ut sint Latina, per-
spicua, ornata, ad id, quod efficere volumus, accommodata: in coniunctis,
ut emendata, ut (apte addid. Christ, quod non est necessarium) collocata,

