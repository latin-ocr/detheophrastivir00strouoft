44 Caput IV.

cet, et plura etiam de narrationis historia tradit IV 231: „Eam (scil. ,
narrationem) plerique scriptores maximeque qui sunt ab Isocrate vo-
lunt esse lucidam, brevem, veri similem. neque enim refert, an pro lucida
perspicuam, pro veri simili probabilem credibilemve dicamus. Eadem
nobis placet divisio, quamquam et Aristoteles ab Isocrate parte in una
dissenserit, praeceptum brevitatis inridens, tamquam necesse sit lon-
gam esse aut brevem expositionem, nec liceat ire per medium ¹), Theo-
dorei quoque solam relinquant ultimam partem, quia nec breviter uti-
que nec dilucide ²) semper sit utile exponere“.

Tria igitur sunt, quae Isocratei volunt habere narrationem: proba-
bilitas, perspicuitas, brevitas. Atque haec ex διηγήσεως natura explicari
possunt. Qui iudicibus rem, quae in controversia est, exponit, hoc certe
spectat, ut iis persuadeat (πιθανότης). Hie est finis expositionis, quem
subesse Aristotelis περὶ διηγήσεως disputationi vidimus. Ad eum maxi-
me accedunt Theodorei. Sed ne duae quidem partes ab Isocrateis ad-
ditae a narrandi ratione alienae sunt. Nisi enim dilucide narrabimus,
quomodo finem persuadendi assequemur? Neque ulla fere pars magis
pellicit ad res extraneas inserendas (episodia) quam διήγησις, qua de
causa, ut quam brevissime exponamus, monere licet. Sed narrationis
συντομία, narrationis σαφήνεια, narrationis πιθανότης alia est, quam
elocutionis. Ut narratio est rerum expositio, sic ad res illae virtutes
spectare debent. Aristoteles verborum non facit mentionem in narra-
tione tractanda. Ceteri autem, quo sunt vetustiores, eo magis res sub-
iciunt illis narrandi rationibus. Originem igitur eae quamvis similiter
appellatae ex diversis radicibus traxisse mea quidem sententia apparet3
quod satis multum valet ad historiam recte intellegendam.

Vetustissimus testis eius, quam ad Isocratem Quintilianus refert, sen·
tentiae nobis adest Anaximenes, qui cap. 30 de narratione dicit: δεῖ τού-
των ἕκαστον ποιεῖν βραχέως καὶ σαφῶς καὶ μὴ ἀπίστως (I 219, 5 Sp). In
uno genere, quod omnium gravissimum est, μὴ ἀπίστως διηγεῖσθαι etiam
Anaximenes satis habet de rebus commonere (Rh. Gr.1219,20 sqq. Sp).

1) Hanc Aristotelis senteutiam quam supra exposuimus, eum ad Isocra·
team accommodari vellent erant qui vocabulorum differentiam ita statuerent,
ut σύντομον eam nominarent, quae omnia necessaria (αὐτὰ τὰ ἀναγκαῖα) haberet
narratio, βραχεῖαν autem, cui aliquid deesset. Quibus vocabulis si utimur Ari-
stoteles contra βραχεῖαν disputat, Isocratis autem σύντομος διήγησις etiarn ex
eius sententia probari potest. Cf. Quint. IV 2,42. „Ideoque Graecorum sliqui
aliud circumcisam expositionem. id est σύντομον, aliud brevem putaverunt, quod
illa supervacuis careret, haec posset aliquid ex necessariis desiderare. nos autam
brevitatem in hoc ponimus, non ut minus, sed ne plus dicatur, quam oporteatst‘
Similem verborum differentiam Περὶ Ὕψ. cap. 42,1 Trypho 111, 202. Sp.

2) Contra eos igitur Quintil. IV 28⁶.

