30 Caput 111,

sua ipsorum opera discipulis ad imitationem proponebant, cum exempla
dare mallent quam praecepta.¹) Ut unum afferam, Gorgiana σχήματα,
quae apud posteros quasi signa sophisticae dictionis solent esse, a
Gorgia in libro περὶ λέξεως aut in parte τέχνης ῥητορικῆς tractata et
praecepta esse nullo argumento probatur. Immo vero scripta eius ta-
lium plena figurarum discipulos ad imitandum adhortabantur3 eoque
iure nomine Gorgiae appellabantur ea σχήματα.

Quae cum ita sint, mirum non est vix ullum rhetoricae elocutionis

praeceptum, quod postea multum valere videmus, ad sophistarum τέχνας

referri posse.

Ne de virtutibus quidem dicendi praecepta videntur sophistae tra-
didisse. Aristoteles primus certa nos docet. In tertio Rhetoricorum
libro (1404b l) elocutionis unam statuit esse virtutem eamque sic definit:
Ὡρίσθω λέξεως ἀρετή σαφῆ εἶναι· σημεῖον γὰρ ὅτι ὁ λόγος, [ὡς] ἐὰν
μὴ δηλοῖ, οὐ ποιήσει τὸ ἑαυτοῦ ἔργον· καὶ μήτε ταπεινὴν μήτε ὑπὲρ τὸ
ἀξίωμα, ἀλλὰ πρέπουσαν; Oratio dilucida esto, ita elocutionis virtutem
definio, quia nisi rem aperiet, suum non praestabit officium. Neve hu-
milis neve sit supra dignitatem, sed apta. Quae definitio virtutem in
partes dissecare videtur, simplicem tamen eam intellectam voluit Ari-
stoteles.

Semper enim simulari numero usus unam λέξεως ἀρετήν ex‘pli-
cavit, nunquam vero ἀρετάς, aut duas aut plures. Cur tamen ad defi-
nitionem non uno σαφηνείας vocabulo usus sit, sed explicandi causa
statim addiderit καὶ μήτε ταπεινὴν μήτε ὑπὲρ τὸ ἀξίωμα, ἀλλὰ πρέ-
πουσαν, adhibita ethiearum virtutum analogia facile intellegitur. Ut
de universa virtutis ratione in Ethicis Nic. haec dixit: Ῥητέον οὖν ὅτι
πᾶσα ἀρετή, οὗ ἂν ᾗ ἀρετή, αὐτό τε εὖ ἕχον ἀποτελεῖ καὶ τὸ ἔργον αὖ-
τοῦ εὖ ἀποδίδωσιν, οἷον ἡ τοῦ ὀφθαλμοῦ ἀρετὴ τόν τε ὀφθαλμὸν
σπουδαῖον ποιεῖ καὶ τὸ ἔργον αὐτοῦ· τῇ γὰρ τοῦ ὀφθαλμοῦ ἀρετῇ εὖ
ὁρῶμεν (p. 1106a 13), ita λέξεως ἀρετήν perspicuitatem esse demonstrat:
σημεῖον γὰρ ὅτι ὁ λόγος, [ὡς] ἐὰν μὴ δηλοῖ, οὐ ποιήσει τὸ ἑαυτοῦ ἔργον
(14041) 2). Haec est igitur una virtus perspicuitatis. Ethica autem vir·
tus in medio est inter duo vitia, quorum alterum καθ’ ὑπερβολήν, alte-
rum κατ’ ἔλλειψιν vituperatur. His extremis partibus respondet in vir-
tute λέξεως, quod μήτε ταπεινή esse debeat neque ὑπὲρ τὸ ἀξίωμα,
sed, ut altero loco (1414a26) dicit, δῆλον ὅτι, τὸ μέσον ἁρμόττει. Quae-
rendum sane est, cur illud medium appellaverit ‘perspicuum’, quamquam
eadem oratio et perspicua potest esse et tamen propter humilitatem

 

1> Ut Antiphontis. quae vocantur, teti-alogiae.

