''v-*w* van-1-

De tribus dicendi generibus 95

beretur quam iudicandi, iam dubitari nequit, utrorum sit ratio genuina,
et utri genera ad suum usum invenerint. Quae si in grammaticorum
iudiciis adhibebantur, mirum non est a rhetoribus recepta esse. Post—
quam enim ad imitationem studium dicendi se totum fere convertit,

rhetores, qui περὶ μιμήσεως praecipiebant, iudicia a grammaticis, qui ·

eosdem auctores iam pridem censuerunt, quasi ad usum parata in suos
libros transtulerunt. Ita factum est, ut termini inter duas institutionis

provincias constituti evanescerent3 veluti Dionysius Halicarnasensis rhe- «

torem quidem se nominari et esse voluit, sed plurima eius scripta, quippe
quae ad imitationem pertineam: et veterum auctorum exhibeant censuram,
non minus grammatica quam rhetorica appellari possunt. Invicem au-
tem grammaticos novum institutionis genus sibi arrogasse, Tyrannionis,
nisi fallor, definitione artis grammaticae probatur. Quam scholiasta ad
Dionysii Thrac. artem grammaticam attulit, ut reprehenderet, his verbis:
ὥστε οὐκ ὀρθῶς ὡρίσατο Τυραννίων τὴν γραμματικήν, εἰπὼν εγραμματική
ἐστι θεωρία μιμήσεως’· οὐ μόνον γὰρ περὶ μίμησιν καταγίνεται, ἀλλὰ
καὶ περὶ λέξεις μὴ ἐχούσας μίμησιν (Gr. Graeci III 121). Recte quidem
scholiasta notavit eam definitionem unam partem artis (κριτικόν) com—
prehendere, non omnes. Ea autem, quae deesse dicit, Tauriscus loco
supra laudato (p. 123), λογικόν appellavit μέρος. Sed non habemus, cur
μιμήσεως vocabulum aliter interpretemur atque scholiasta, et ab usitata
vi rhetorica ad vocis μιμήσεως vim philosophicam, qualem Aristoteles
(rhet. III p. 1404a21) adhibuit, revertamur. ¹) In hac igitur quasi con-
fusione artium genera dicendi ex altera parte facile in alteram trans-
ierunt.

Habes meam de origine generum dicendi sententiam. Quo minus
autem singulos gradus historiae perspicimus, eo magis teneamus oportet
ea, quae de usu generum ex indole librorum, in quibus reperiuntur, in
universum cognoscere possimus. Nam in recentibus quoque scriptis
rhetoricis, quae ad nos pervenerunt, χαρακτῆρας videmus a virtutibus
λέξεως, quam priorem fuisse tertiae partis instituendae rationem demon-
stravimus, aut aperte separatos esse aut ita coniunctos, ut confusionis
factae certa vestigia reperiantur. Quod si verum est — persequemur

 

1) Qui ita definitionem explicant, vereor ne Tyrranionem invitum sua ipso-
rum doctrina exornent. Sed non solum Steinthal ita interpretatus est (Gesch. d.
SprachW. 11 ², 1⁷7), verum ei assensus est Usener: l. l. p. 639, qui scholiastam,
quem nos sequimur, ita vituperat: „Die billige Widerlegung zeigt, dass der Scho-
liast die Definition nicht im geringsten vei-standon hat& Sed scholiastae testi-
monium unum extat de hac definitione. Μίμησιν autem ad grammaticam artem
etiam detulit Theodosius Alexandrinus, quem affert Fabricius ad Sexti Empirici
locum supra laudatum (p. 92).

