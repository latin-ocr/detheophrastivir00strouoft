De Theophrasti ratione virtutum. 13

licet praeceptorum λέξεως) revertendum“ (111 148). Quidni credamus
Ciceroni, qui operi suo dignitatem reddere studuit, cum auctoritatem
magistrorum summo nomine praeditorum sequi mallet quam rhetorum
minorum. Quos autem eos inventores fuisse dicamus? Qui historiam
λέξεως secum reputabit, facere non potest, quin Peripateticos significari >
intellegat. Cicero et ipse quoque initio operis sui nos docuit, quos de-
signare vellet, cum hanc laudem ad Aristotelem Theophrastumque de-

ferret (De Or. I 43). Constat ergo quattuor illas virtutes, quibus Crassus ⁴*
in tertio libro De Or. omnem elocutionem subicit, ipsius Theophrasti ‘²

esse. Iam videndum est, qua ratione λέξεως praecepta in quattuor lau-
dum capita distribuantur.

Ι. Ἱῦλληνισμός.

Crassus Tullianus quamquam ἑλληνισμόν et σαφήνειαν inter laudes
ducit, tamen suum non putat esse puri et dilucidi sermonis praecepta

explicare. Eas enim duas virtutes oratorias non rhetorum erat excolere ‘

in adulescentibus, sed grammaticorum in pueriS. „Neque enim conamur

. docere eum dicere, qui loqui nesciat neque vero, quinon dicat,

quod intellegamuS, hunc posse, quod admiremur, dicere. Linquamus
igitur haec, quae cognitionem habent facilem, usum necessarium. Nam
aIterum traditur litteris doctrinaque l) puerili; alterum adhibetur ob eam
causam, ut intellegatur, quid quisque dicat“ (111 38). „Praetereamus
igitur praecepta Latine loquendi, quae puerilis doctrina tradit“ (III 48).
„Quoniam haec satis spero vobis quidem certe maioribus molesta et
putida videri“ (III 51). Res facile intellegitur, modo Tullianae aetatis
partitionem disciplinae consideremus: pueri primum apud grammaticos
discebant neque quisquam rhetor discipulum nondum initiis quasi litte-
rarum imbutum recipiebat. Rhetorum cursus superior erat et rhetores
cum aliqua contemptione grammaticos inferiores despiciebant. Cicero.
autem, qui rhetorum disciplinam in altiora philosophiae spatia efferre
volebat, nolebat certe ad grammaticos descendere. Itaque cum duo illa
capita, quamvis ab ipsius aetate abhorrerent, nihilominus conservaret,
se magnam veteris artis auctoritatem sequi confessus est. Nam ad Theo-
phrastum philosophum capita περὶ ἑλληνισμοῦ et περὶ σαφηνείας optime
quadrant. Aristoteles ne libro quidem de arte poetica conscripto indi-
gnum esse iudicavit de litteris et verborum generibus dicere (Poetic.1456b
20 sqq.)‚ quem ad locum in tertio artis rhetoricae libro disputationem

 

1) Aut ex scriptis (litterae) aut ex magistri verbis (doctrina) pueri discunt.
Falso Sorof: ἓν διὰ dvctv: wissenschaftlicher Jugenduntern'cht.

