De virtutum dicendi cum generibus confusione. 115

καὶ τοὺς δυναστεύσαντας ἐν αὐτοῖς κατηριθμησάμην. Ut Ciceronis
, Oratori quaestio proposita est, quis optimus sit orator, eaque trium ge-
nerum auxilio solvitur, ita Demosthenem optimum Atticorum Dionysius
demonstrat, cum in tria genera reliquos disponeret et ita dispositos ad
comparationem vocaret.

Iam Theophrasti si meminimus, hoc non dubium est, quin et imi-
tationis ratio et unius oratoris prae ceteris praestantia a philosophi
nostri aetate et studiis rhetoricis abhorreat. Neque solum ipsa artis
forma in recentiorum rhetorum certaminibus posita, sed etiarn haec tanta
Demosthenis aestimatio ab illo aliena est. At dixerit quispiam etiam novis
studiis veterem doctrinam usui esse, quare singula quidem iudicia Dio-
nysio danda, tria genera reddenda esse Theophrasto inventori. Cui Dio-
nysius, modo bene audiamus, ipse contradicit, cum genera confiteatur
non debere coniungi cum virtutibus dicendi3 atqui virtutes Theophrasti
esse satis constat. Quod ut intellegamus, adeundum est caput 33 libri

¹ de Demosthene, quo loco accurata sane interpretatione nobis opus est,

quoniam lacunis verborum contextus est depravatus.

Dionysius postquam tria genera tractavit atque usus Demosthenici
rationem reddidit, pauca se additurum esse promittit, priusquam ad
σύνθεσιν, alteram partem τῆς λεκτικῆς θεωρίας, transeat: Ὀλίγα τού-
τοις ἔτι προσθεῖς περὶ τῆς λέξεως, ἐπὶ τὸ καταλειπόμενον τῆς * ι * θεω-
ρίας μέρος μεταβήσομαι, ταῦτα δὲ ἔστιν, ἃ τοῖς τρισὶ πλάσμασιν ὁμοίως
παρέπεται καὶ ἔστι παντὸς λόγου Δημοσθενικοῦ μηνύματα χαρακτη-
ριστικὰ καὶ ἀνυφαίρετα (ο, 33 p. 1060R). Si capitum seriem reputas,
τὸ καταλειπόμενον μέρος esse σύνθεσιν, quae inde a capite 35 incipit,
apparet. Sequitur, ut illud ταῦτα δὲ ἔστι κτλ. referendum sit ad ὀλίγα,
non ad καταλειπόμενον μέρος, quare haud scio an editori rectius ante
ταῦτα graviore distinctionis signo utendum fuerit. At quae est illa pars
quam post tria genera adiungendam sibi putat esse? Demosthenis facul—
tas dicendi iam ad generum canonem ita illustrata est, ut comparatio
fieret cum reliquis, quibus praestaret Atticis oratoribus.

Restat igitur, ut ratio dicendi, qua usus sit Demosthenes, ex se ipsa
demonstretur eiusque laudes propriae, quales fuerint in omni oratione
et omni parte orationis, missa generum partitione demonstrentur. Haec
sunt: ἃ τοῖς τρισὶ πλάσμασιν ὁμοίως παρέπεται. Scimus eam doctrinam
λέξεως, quae simplicem instituendae artis rationem conservet, virtutibus
Theophrasteis contineri, et revera Dionysius alio loco, ubi eadem fere
verba repetit, pro dubia voce ἃ certum nomen reponit p. 1062R: τὰς

κοινῇ παρακολουθούσας πᾶσι τοῖς πλάσμασιν ἀρετάς.
8*

