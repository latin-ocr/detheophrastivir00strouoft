De Theophrasti ratione virtutum. 11

quattuorlaudum enumeratio quasi recapitulationis vice fungeretur, postea
autem verba quaedam de sententiis fecit. Quare cum quattuor laudes etiam
disputationis filo inter se consuantur, sequitur, ut quod de una constet
quarta, idem de trium antecedentium auctore statuendum sit. Sed haec
fortasse leviora. Gravissimum vero et certum argumentum ex Ciceronis
argumentatione et consilio capitur, quaerentibus nobis, quid adhibitis
quattuor laudibus et ascita Theophrasti auctoritate sibi voluerit. Quod
ut intellegamus, meminisse nos oportet Atticos in Ciceronem impetum
facere, quorum genus dicendi in summa eruditione et prudentia posi-
tum rerum diligentia et elegantia verborum excellebat. Tale igitur ge-
nus oratorum vituperandum erat, non quo vitia ostenderet, sed quod
bonis careret. Quam sententiam Tullius primum suis verbis protulit,
cum laudaret ea, quae essent subtili oratori instrumenta dicendi, alia
vero denegaret, quae non minus inagna essent, veluti numeros oratorios
et omnem insignem ornatum (Or. 76—78). Deinde autem iure veritus,
ne sibi cedere Attici nollent, ad maius nomen iudicium detulit, cuius
in λέξεως praeceptione auctoritatem omnes artis rhetoricae periti cole—
bant, ad Theophrastum, magistrum elocutionis. Quattuor hic laudes
orationis constituit, quarum tres quidem Attici sua subtilitate assecuti
sunt, una certe deest eosque detinet, ne ad optimum perveniant. Omnem 2
argumenti vim debilitat et is, qui quattuor laudum unam Theophrasto, ’
tres reliquas aut ipsi Ciceroni aut alteri tribuat, et is, qui plures etiam, ’
quas Cicero omiserit, laudes a Theophrasto constitutas esse contendat.
Quodsi legimus: ‘unum aberit, quod quartum numerat Th.’, qua tandem
ratione hoc ‘unum' explicabis, nisi omnia, quae Theophrastus praeter
hoc ‘unum' voluit, subtili oratori praesto esse concedes?

Ad numerum laudum et Theophrasti auctoritatem cognoscendam -
verba ‘Oratoris', ut interpretatio docuit, certe sufficiunt. Sed cum uno
loco commemorentur, non intellegitur, quas partes in libris technicis
περὶ λέξεως egerint, quomodo cum reliquis praeceptis in unum ordinem
convenerint. Haec autem ad plenam laudum Theophrastearum cogni-
tionem desiderantur.

Ecce auxilio venit liber tertius De Oratore. Qui si satis adhibitus ,1
esset, de interpretatione laudum in Oratore non potuit adeo dubitari.
Etenim cum easdem quattuor laudes ita coniunctas videamus, ut omnem
λέξεως orbem complectantur, non iam licet dissoluto ordine aliam ad
alium auctorem referre aut illis quattuor complures alias aliunde repe-
titas adnectere. Ita autem de elocutione Crassum praecipientem fecit
Cicero: „Quinam igitur dicendi est modus melior . . . quam ut Latine,
ut plane, ut ornate, ut ad id, quodcumque agetur, apte congruenterque

