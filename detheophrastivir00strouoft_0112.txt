102 Caput VII.

Tullius iubet artem institui? Admonet de quinque notissimis artis par-
tibus et λέξιν ex virtutibus docet, „siquidem, quod (genus) omnis laudo!
habet, id est optumum.“

Nullum extat scriptum rhetoricum, qnod aeque aperte generibus
suum locum tribuat et virtutibus λέξεως institutionem reddendam esse
doceat. Quod equidem tibi persuadere velim, Ciceronis ex ore accipis:
genera ne possunt quidem ad λέξεως praeceptionem adhiberi, nisi ab
iis, qui omnem elocutionem petunt ab imitatione. Imitationi quidem
etiam libellus de optumo genere ipse inservit, sed ei rationi. quam pri-
mam supra appellavimus, colligendi singulas virtutes ex multis auctori-
bus (supra p. 89).

Varia Ciceronis scripta rhetorica in hanc composita seriem: LiberIII
De Oratore, Partitiones Or., Orator, libellus De optumo genere orat. idem
nos docent, quod Quintiliani unum operis corpus facilius ostendit, prae-
ceptionem λέξεως in virtutibus positam esse, genera pertinere ad caput
de oratore et de imitatione. Sequitur, ut contra rationem peccet, qui
genera inter praecepta recipiat. Missos facio posteri aevi rhetores La-
tinos, etiam ipsum Fortunatianum, qui id agebant, ut ex auctoribus
venerabilibus, Cicerone potissimum et Quintiliano, quidquid quoquo
loco docuissent, in ἐγχειρίδια sua colligerent. Quia omnia sibi afferenda
putabant, genera et virtutes uno tractabant capite, quamquam altera
ratio alteram elidebat. Sed videtur etiam Auctor ad Herennium id com-
misisse crimen. Videtur dico, quoniam specie tantummodo ambo sub
elocutione coniunxit, revera autem fines satis apertos posuit.

Atque quartum quidem librum suum, qui est de elocutione, hoc
modo Auctor anonymus divisit, ut omnia λέξεως praecepta una parto
absolveret, quae incipit a capite duodecimo. Ibi enim explicat: „quas res
debeat babere elocutio commoda et perfecta.“ Praefationi autem de
exemplis conscriptae (c. 1—7) addit tractatum de tribus generibus
(c. 8—11), qui omnis fere ex exemplis constat neque ulla eloquendi
praecepta exponit. Quae in hac parte consulto evitari nonnullis locis
apparet. Cum enim in describendis generibus commemorandae essent
verborum electio et compositio atque dicendi figurae, ea praecepta ad
alteram detulit partem IV 11: „Si exornationes sententiarum aut verbo-
rum (σχήματα), quae gravitatem habebunt, de quibus post dicemus, ad-
hibebuntur“, vel IV 16: „Omne genus orationis . . . dignitate adficiunt
exornationes, de quibus post loquemur“. Multo etiam saepius auctor
disputationem ad alteram partem removere debuisset, si genera accurate
voluisset describere neque satis habuisset exemplis uti. Contra in altera
parte, quae est de virtutibus elocutionis, generum mentionem non fecit.

