20 Caput 11.

rentia significatur, quoniam Theophrastus non communi vocabulo συν·-
θέσεως, sed voce ἁρμονία usus est, quae ad ornatam compositionem
magis idonea videtur esse.

Sed de vocabuli συντιθέναι usu vetustiore pauca dicenda sunt.
Aristoteles em'm, qui compositionem verborum, quatenus ad ornatum
pertinet, capitibus 8 et 9 Rhet. ΙΙΙ tractavit, vocem συντιθέναι sine illa
vi, qua recentiores solent, adhibuit, ut omnem plurium verborum con-
tinuationem significaret. Delectui autem verborum σύνθεσιν adeo non
opposuit, ut etiam iis locis hac voce uteretur, quibus *de singulis ver-
bis eligendis agebat. Confer, ut exemplis utar, Aristotelis Rhet. 111 c. 5
initium, quo loco postquam de singulorum verborum usu nonnulla dis-
seruit, his ve'rbis ad ἑλληνισμόν transit: Ὁ μὲν οὖν λόγος συντίθεται ἐκ
τούτων. Apparet enim haec extrema verba nihil aliud sibi velle, quam
ea, quae initio eius partis leguntur (1404b26): ὄντων δ’ ὀνομάτων καὶ
ῥημάτων, ἐξ ὧν ὁ λόγος συ νέστηκεν. Neuter locus ad compositionem,
quam recentes appellant, pertinet, uec aliter ea verba, quae de Euripide
dicuntur p. 1404 b 23: κλέπτεται δ’ εὖ, ἐάν τις ἐκ τῆς εἰωθυίας διαλέκτου
ἐκλέγων συντιθῇ· ὅ περ Εὐριπίδης ποιεῖ καὶ ὑπέδειξε πρῶτος. Quis enim
dubitat, quin Euripidis delectus verborum laudetur, non compositio?
Vox autem συντιθέναι omnibus illis locis suo iure adhibetur, modo ne
angustis termini technici finibus eius vim definias. Qui enim verba de-
ligit et conserit, certe συντίθησι, etsi nulla artis ratione adhibita id
facit. Etiam Theophrasti fragmentum quoddam falsum locum apud
Mayerum accepit, propter vocem συντιθέναι. Dionysius H. enim eum,
qui orationem pulchram componendo reddere studet, primum in deligen-
dis verbis bene sonantia et gravia quaerere iubet: ὅσα καλλιλογίαν ἣ
μεγαλοπρέπειαν ἢ σεμνότητα περιείληφεν ὀνόματα .. . . εἴρηται δέ τινα
περὶ τούτων καὶ Θεοφράστῳ τῷ φιλοσόφῳ κοινότερον ἐν τοῖς περὶ
λέξεως, ἔνθα ὁρίζει, τίνα ὀνόματα φύσει καλά [παραδείγματος Eum}
ὧν συντιθεμένων καλὴν οἴεται καὶ μεγαλοπρεπῆ γενήσεσθαι τὴν φράσιν,
καὶ αὖθις ἔτερα μικρὰ καὶ ταπεινά, ἐξ ὧν οὔτε ποίημα χρηστὸν ἔσεσθαί
φησιν οὔτε λόγον (c. 16 p. 101 R). Theophrastus igitur de bene sonanti-
bus et gravibus verbis dixit, ubi κοινότερον ea tractavit et definivit, i. e.
in ea parte quartae virtutis, quae erat de simplicium verborum ornatu.
Etiamsi libellus περὶ ἑρμηνείας (173) nou servavisset definitionem ip-
sam Theophrasti, qua κάλλος ὀνόματος explicatur, non debuit Mayerus
fragmentum Dionysii appellare περὶ συνθέσεως ὀνομάτων. ¹) Immo vero
Dionysio gratias agamus, quod totius capitis Theophrastei de ornatu

1) Visis p. 72. Mayerus ob id ipsum Theophrasti partem multo lougius, quam
verum est, in verba Dionysiana continuavit.

