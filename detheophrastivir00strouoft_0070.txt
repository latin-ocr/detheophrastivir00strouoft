60 Caput V.

i) de figuris IX, 1—3.
k) de compositione ornata ev περὶ συνθέσεως lX 4,
Pars B: , 1 130.
De variando ornatu IX 4, 131—147.

Appendix: Liber X De exercenda elocutionis facultate.

Atque haec quidem ad ornatum pertinent. Apte dicendi virtus
(πρέπον) sequitur undecimi libri iuitio. Quibus rebus absolutis elocutio,
tertia artis rhetoricae pars, ad finem perducta est. Adiungitur memoria,
deinde pronuntiatio. Videsne elocutionis doctrinam incipere a virtutibus
Ἰ dicendi, cum virtutibus desinere? An falso contendimus a Tulliana ad

tertium De Or. librum adhibita ratione λέξεως Fabium non differre?

Per Ciceronis igitur librum De Or. Fabius ad Theophrastum redit.
Sed ipsius Peripatetici philosophi libros non versavit. Plurimis locis
etiam in parte περὶ λέξεως confitetur se Ciceronis auctoritate niti.¹)
Sui iuris non est putandus eiusque testimonium clientis est pro patrono.
Tamen etiam ad Theophrasti doctrinam probandam consensus ille ali-
quid valere arbitror. Si Ciceronis ratio elocutionis ab ipso aut esset
confecta aut ab aliis auctoribus quamquam adsumpta, tamen mutata et
in deteriorem partem esset detorta, ut nonnulli volunt, homo in scriptis
rhetoricis tritissimus neque doctrinae modo plenus sed etiam iudicio
prudens, ut erat Fabius, propriam Tullii viam nulla differentia adnotata
non esset secutus. Immo vero Quintilianum qui legit, eum, quamvis
verecunde Tulli memoriam colat, tamen ubi hic a communi arte et usi-
tatis praeceptis longe distat, controversiam afferre animadvertit.

Ita igitur res se habet, ut Quintilianus Tullium ducem secutus sit
ad eorum institutionem λέξεως, qui ‘inventores sunt harum sane minu·
tarum rerum'. Propterea Stoicorum quintam virtutem συντομίας prae-
teriit, πρέπον autem cum Tullio suo quartam virtutem numeravit
(XI 1,1), quam Theophrastus quo loco posuerit, cognitis Aristotele
Stoicisque iam tempus est demonstrare.

Si enim Tulliani Oratoris testimonioff) confidimus, Theophrastus
quartam virtutem numeravit ornatum, Cicero De Or. illum tertio loco
posuit, in quartum recessit πρέπον (aptum), quod Theophrastus teste
Oratore tertio loco habuit.

Adeo haec Tulliana πρέποντος positio probata quibusdam est, ut

 

1) Ne longus sim, vide indicem Meisteri editioni adiectum.
2) Cic. Or. 79 ef. supra cap. 11 p. Ssqq. (p. 12 et 16).

