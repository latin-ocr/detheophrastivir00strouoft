De initiis virtutum dicendi. 39

maticam rationem pertinebant, primae ἑλληνισμοῦ virtutis erant atque
cum τὸ ἡδύ, quod ab Aristotele cum perspicuitate psychologicis vincu-
lis (Rhet. 111, c. 10) coniunctum esse vidimus, ab eo solutum et in
quarta virtute collocatum esset, πρέπον autem suum caput obtineret,
non ita multa reliqua erant, quae in perspicuitate tractarentur. Coarta-
tum esse huius virtutis orbem recentioribus quoque testibus ascitis

ostenditur.

Stoici vero etiam plura ei detraxerunt, cum συντομίαν, de qua
Theophrastus sine dubio in perspicuitate dixit, propriam virtutem face-
rent. Cuiusmodi virtutem Stoicorum ingenio admodum placere apparet.
Aristoteles συντομίαν solam non modo non virtutem, sed vitium puta-
vit. Nusquam in toto libello περὶ λέξεως συντομίαν per se commendat,
non magis quam ὄγκον. Haec duo contraria sunt: qui ὄγκον solum se· ς
quitur, ἀδολεσχεῖ, qui συντομίαν, fit ἀσαφής. Capite 6 ὄγκος et συν-
τομία una tractantur ita, ut altera semper fiat e contrario alterius.
Sequitur, ut prorsus cum Aristotelis sententia consentiant haec verba:
ἄν τε γὰρ ἀδολεσχῇ, οὐ σαφής, οὐδὲ ἂν σύντομος (1414325), neque Maye-
rus sit audiendus, qui ‘nav’ ante ’σύντομος’ addidit et contendit Aristo-
telem συντομίαν sine dubio virtutem putasse, quod demonstrari non
potest nisi confundendo medio cum brevitate, quasi τὸ μέσον intellegen-
dum sit “με’τριος συντομία’ (cf. Mayer p. XVI Annot. 1). Stoici brevi-
tatem Laertio auctore ita definiverunt, ut virtus haberi posset. Si enim
αὐτὰ τὰ ἀναγκαῖα adsunt, vituperari nequit ἀσάφεια. ’

Quarta Theophrasti, quinta Stoicorum virtus, cuius omnia orna-
menta elecutionis erant, quamque κατασκευὴν appellatam esse cognovi-
muS‚ ab Aristotele in perspicuitate collocata est. Tamen ipse prodit iam
sua aetate alios προσδιαιρεῖσθαι τὴν λέξιν, ὅτι ἡδεῖαν δεῖ καὶ μεγαλο-
πρεπῆ. Quae verba, qui legit, facile credit duas novas Aristotelem com-
memorare virtutes. Ita interpretes nostrum locum explicare solent. Sed
si verba illa ex historia interpretamur et accuratius inquirimus, haud
scio an aliter iudicemus.

Theophrastus enim, quin eorum, quos Aristoteles commemorat, sen-
tentiam adhibuerit, non dubium est. Is autem non minus quam Stoici
universa ornamenta et ea, quae suavem reddant orationem, et quae]
magnificam, una virtute comprehendit, cuius duas partes, ἡδύ et μεγαλο-
πρεπές, teste Cicerone discernit. Haec duo nomina in recentioribus
scriptis rhetoricis promiscue adhibentur, ubi semper una virtus κατα-
σκευῆς significatur. Quid? Eos, quibuscum certat Aristoteles, utrum
verisimile est duas duobus illis nominibus significasse virtutes, an unam

