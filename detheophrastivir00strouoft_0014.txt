4 Prooemium.

veniant, cuius ne rationem ordinis desideres, mihi pauca de dispositione
libelli dicenda sunt.

Ut oratoriae inventionis est statum causae primum constituere,
ita ego quoque primo capite sententias diversas virorum doctorum,
qui de Theophrasti doctrina λέξεως scripserunt, afferam, ut eorum ex
κατάφασι et ἀπόφασι cognoscatur, quid omnino in controversia sit.
Altero capite Theophrasti rationem virtutum accuratius tractabimus.
Etsi enim inter omnes constat virtutes quasdam elocutionis ab eo
esse statutas, tamen de numero et de indole eius doctrinae magna
dissensio est. De Theophrasto autem certiorem te factum esse volo,
priusquam ad historiam virtutum aggrediamur. Sic igitur instructus ad
Aristotelem tertio eapite quasi redibimus, progrediemur vero usque ad
Stoicos. Nam ad Romanorum memoriam non transibimus, nisi compa-
ratis antea virtutibus narrationis Quae propter affinitatem dignae sunt,
quae audiantur3 eum enim similes sint elocutionis virtutibus, harum
cognitionem adiuvant. Tamen multo magis, quam solet fieri, alteras ab
alteris distinguendas esse apparebit (Cap. IV). Deinde Romani rhetores
suam de virtutibus dicendi sententiam proferent (Cap. V). Accedit sex-
tum caput, quo virtutum usum in scriptis rhetoricis ad imitationem
compositis persequemur. His sex capitibus absolutis quoniam virtutum
ratio ipsa per se satis tibi nota erit, iam erit quaerendum, quae ratio
inter virtutes et genera dicendi intercedat. Cui quaestioni cum capite
septimo responderimus, insequenti eapite eos audiemus, qui falso oon-
taminandi studio impulsi virtutes cum generibus confundere voluerunt.

