88 Caput V11.

tatis atque cum capitibus suis, verborum delectu, compositione, figuris. 3
Ergo etiam hic liber in fundamentis positus est, quae Theophrastus x
noster coniecit. Cur autem liberius adhibitae sint virtutes elocutionis
et partim commutatae, e diversa ratione instituendae λέξεως et κρίσεως ¹.
factitandae intelleximus. ⁴

Contra desunt tria dicendi genera, quae Theophrasto tribui solent.

 

Optimo iure de hac re admonuit Hendrickson: „It is noteworthy, that
in the ‘Brutus’‚ although the conventional three officia oratoris are de- ·
fined (185), yet there appears no trace of the recognition of three cor·
responding styles“ (A. J. Ph. XXVI 1905 p. 265). Duo sane genera
nonnullis locis distinguuntur, alterum inornatum, quod cum subtili
comparari potest, alterum ornamentis praeditum et copiosum. Quorum
rationem discimus Br. 201: „Quoniam ergo oratorum bonorum (hos
enim quaerimus) duo genera sunt, unum attenuate presseque, alterum
sublate ampleque dicentium: etsi id melius est, quod splendidius et
magnificentius, tamen in bonis omnia, quae summa sunt, iure laudantur.“
In singulis iudiciis raro ad haec duo genera revertitur, veluti in Stoicis
(114 sqq.) vel in Demosthene, quem utriusque generis arbitrum laudat 35:
„Nihil (potuit) subtiliter dici, nihil presse, nihil enucleate, quo fieri possit
aliquid limatius, nihil contra grande, nihil incitatum, nihil ornatum vel
verborum gravitate vel sententiarum, quo quidquam esset elatiusf‘ Sed ,
parva haec sunt generum vestigia, quibus virtutum officium in iudicando ’
nequaquam minuitur.

Iam eo progressi sumus, ut rationem, quae inter dicendi virtutes
et tria haec genera conclamata intercedat, tractare possimus,

CAPUT VII.
DE TRIBUS DIGENDI GENERIBUS.

Historiam trium dicendi generum conscribere non in animo habeo.
Quaestio enim haee est lubrica et fallaciae plena, quippe quae nullis
certis testimoniis veterum auctorum confirmetur et a nostratibus in di· j
versas tractetur partes. Tantum dicam, quantum ad intellegendam ra- i
tionem, quae inter virtutes intercedat et genera, mihi opus videtur i
esse. Quamquam ne ea quidem tam certis argumentis demonstrari pos·
sunt, ut nulla moveatur dubitatio, tamen, quae ex universa utriusque
doctrinae indole et usu concludi videntur posse, ut meam scilicet de ge-

neribus sententiam proponam.

