100 Caput VII.

bus, atque totum genus subtile et acutum, cui favebant, quasi natum
videretur viris de re magis quam de verbis laborantibus. Cicero invitus
propter dicendi genus magis rhetoricum et ornatum ab Atticis inter
eos ipsos rhetores numerabatur, quos libris De Oratore refutaverat. Con-
sentaneum est ad certamen tantopere mutatum mutanda ei fuisse arma.
Contra Atticos rationes philosophorum non multum valebant. ¹) Orator
vero probatus contra oratores probatos dissertavit, quis melius haberet
dicendi genus. Quaerendum erat, quod genus inter omnia optimum
esset.²) Accedit, quod Attici imitatione nitebantur ad suum genus pro-
bandum. Itaque etiam illud tractandum erat, quis inter probatos veteres
auctores optimus esset.³)

Quae cum ita essent, Tullius reliquas quattuor partes vocabulis
artis usitatis appellavit, pro λέξεως autem parte, ad quam certamen to-
tum tendebat, se genera tractaturum esse saepe affirmavit ipso elocutionis
(λέξεως) nomine consulto, ut mihi quidem videtur, evitato (Or. 54, quo
loco omnes praeter λέξιν partes commemorantur). Ex iis, quae de ge-
nerum natura supra exposuimus, cum audiveris haec Ciceronis verba:
„Nulla praecepta ponemus —neque enim id suscepimus — sed excellentis
eloquentiae speciem et formam (id est χαρακτῆρα Or. 36. 134) adumbra-
bimus3 nec quibus rebus ea paretur, exponemus, sed qualis nobis esse
videatur“ (Or. 43), iam intelleges virtutes, quae ad praecepta instituen-
dae elocutionis paratae sunt, in Oratore ne posse quidem adhiberi, sed
genera necessaria esse ad describendam oratorum varietatem. Genera
enim sola ad certamen cum Atticis ortum valebant atque de generibus
Brutus sententiam Tulli rogavit: „Quaeris igitur, idque iam saepius,
quod eloquentiae genus probem maxime“ (Or. 3). Itaque ‘oratoris’ libelli

 

1) Ratio, quae intercedit inter libros De Or. et Oratorem breviter compre-
hensa est his Ciceronis verbis: „Ita et doctis eloquentia popularis (Attici, Orator)
et disertis elegans doctrina (artifices linguae, De Or.) desuit,=‚(cf. Or. 13). Utrum-
que in Tullio erat.

2) Hoc propositum esse Cicero saepius dicit cf. Or. 2. 3. 54 etc. Semper
genus et χαρακτήρ (forma, figura) commemoratur.

3) Cicero pugnando non contentus erat. Denuo omnem artem quam bre-
vissime percenset et ἰδέαν oratoris perfecti in quattuor ex quinque partibus (memo-
riam quamquam transit, tamen commemorat) describit. Incipit autem a generibus
<20 sq.)‚ ad quae redit demum § 75. Haec genera certaminis causa exponuntur. Item
magnum spatium compositioni verborum concessum ex certamine explicatur. Quae
ad artis orbem complendum addidit, ea sunt inserta ratione, ut saepius denuo
ordiri videatur atque plura prooemia in libro reperiantur. Itaque omnis ordo
huius libri intellegitur ex angustiore fine, quem Brutus et Attici ei posuerunt,
et ex ampliore consilio Ciceronis, qui libellum ultra temporis necessitatem mi
disputationem plenam de oratore perfecto augere voluit. Gravissimus locus §64,
cf. ἓ 52.

