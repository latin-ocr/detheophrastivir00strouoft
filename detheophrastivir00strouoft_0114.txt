104 Caput VIII.

illam quartam habent, etsi eo differunt, quod alterum partem, alterum
totam. Virtutibus autem ita distributis iudicium de generum principatu
dilucide latum est, „siquidem quod (genus) omnes laudes habet, id est
optumum“ (de opt. gen. 6).

Tum autem, cum μίμησις ad regnum pervenerat, consentaneum erat
a rhetoribus quaeri, utrum ‘virtutes’ elocutionis omnino ad studia disci-
pulorum adhiberi possent, an omnem institutionem ab imitatione gene-
rum sumi oporteret. Cui quaestioni Cicero respondet De Or. III 36, an-
tequam ad virtutes transeat. Exposuit autem praecedenti disputatione
omne laude dignum esse, quod in suo genere esset perfectum (1112ss
ad 34), deinde pergit: „Ex qua mea disputatione forsitan occurrat illud,
si paene innumerabiles sint quasi formae figuraeque dicendi, specie dispa-
res, genere laudabiles, non posse ea, quae inter se discrepant, iisdem
praeceptis atque una institutione fomarif‘ ¹) Sed Isocratis usus exemplo
probat ab eodem magistro saepe diversa esse exculta ingenia. Non se-
cus eandem praeceptionem ad varias species dicendi posse accommodari.
Videmus, quam bene Cicero in libris De Oratore simplicem praecipiendi
rationem a multiformi imitatione et variis generibus (προαιρέσεις) de-
fenderit.

CAPUT VIII.

DE VIRTUTUM DICENDI CUM GENERIBUS
CONFUSIONE.

Adhuc temptavimus virtutum provinciam a generibus accurate se-
cernere et ostendere, quam certam veteres auctores inter diversas illas
rationes distinctionem fecerint. Studiorum rhetoricorum indolem tibi
deliberanti ultro occurrit facilem occasionem permiscendae doctrinae
recentibus ingeniis esse oblatam. Revera confusas esse virtutes cum
generibus ex duobus Graecis auctoribus perspicitur, Demetrium dico
περὶ ἑρμηνείας et Dionysium, rhetorem Halicarnasensem in libro de
Demosthene. Ambo plurimi esse putantur ad Theophrasti nostri doctri-
nam restituendam. Quam opinionem utinam falsam esse demonstrave-
rim! De Dionysio plura erunt dicenda, sed Demetrius res non tam caute
et sollerter obumbravit, ut veram Theophrasti rationem sub alieno teg·
mine non contingat, ut cognoscamus. Laetor me in Demetrio virorum

1) Philodemus nos docuit eiusmodi quaestiones tractatas esse ab iis. qui
artem esse rhetoricam negabant.

ἓ

i
ἐξ

