De narrationis virtutibus. 51

Brevitate a Stoicis inter λέξεως ἀρετάς recepta factum est, ut om-
nes tres narrationis virtutes haberent, quibus in elocutione responderent.
Ut autem eam brevitatem virtutis λέξεως loco apud posteros. raro inve-
nimus, ita narrandi brevitati etiam dicendi praecepta deesse solent.

Quintilianus, quippe qui omnem locum de narrandi virtutibus magis
in rebus collocet, in probabilitate quidem breviter verba perstringit (IV
2, 58). Aliter in perspicuitate, quia iuius aetatis oratores ei propter infia-
tum genus dicendi maxime obtrectabant. In ea igitur Quintilianus nihil
fere nisi de verborum perspicuitate praecipit, quin etiam ad pronuntia-
tionem venit.¹) Contrarium est in brevitate narrandi. Συντομία neque
est apud eum virtus λέξεως, neque in narratione praecepta ad λέξιν per-
tinentia comprehendit. Perpauca in exemplo Sallustianae brevitatis (IV
2, 45) huc referri possunt.

Eandem ubique invenimus rationem: Si in narrationis virtutibus
elocutio affertur, ita afferri solet, ut praecepta in altera parte artis ex-
posita breviter commemorentur admonendi, non docendi causa.

Sic etiam instructus erat communis fons Auctoris ad Herennium
et Tullii adulescentuli in Rhetoricis. Auctor anonymus brevitatis causa
recidit, quae ei ad elocutionem pertinentia superflua videbantur in nar-
ratione. Cicero illa quidem exhibet, sed vide quam exilia. In brevitate
vestigium tantum reperitur de Inv. I, 28: „Non minus rerum non necessa-
riarum quam verborum multitudine supersedendum est.“ Hoc nihil est,
meminisse autem oportet Auctorem ad Her. in elocutione, quae Cice-
ronis manco operi deest, non habere συντομίας ἀρετήν. Paulo plura in
perspicuitate de Inv. I, 29: „Ac verbis quoque dilucidis utendum est, quo
de genere dicendum est in praeceptis elocutionis.“ ln probabili vero
narratione ne tale quidem vestigium remanet. Similis ratio est in Cice-
ronis libro De Or. II 326 sqq. Ad verba non nisi haec pertinent: „Erit
autem perspicua narratio, si verbis usitatis . . . . narrabitur“ (II 329).
Partitiones Oratoriae virtutes narrandi postponunt elocutioni, itaque
filium ad ea, quae supra dicta sunt, pater revocat (Part. Or. 32).

Λεκτικοῦ τόπου etiam in narrationis capite maxime ratio erat ha-
benda iis scriptoribus, qui nullam partem propriam περὶ λέξεως exhibe-
bant. Quo factum est, ut auctores προγυμνασμάτων et Anonymus
Seguerianus, a quo partes orationis (μέρη τοῦ λόγου) tractantur, plura
de elocutione offerant. Ita de verbis Theo in omnibus tribus virtuti-

 

1) Itaque Fabius magis de communi usu, quam de sua ipsius ratione testis
est, cum dicit in elocutionis perspicuitate (VIII 2, 22)2 „Nam rerum perspicuitas,
quomodo praestanda sit, diximus in praeceptis narrationis.‘⁴

4*

