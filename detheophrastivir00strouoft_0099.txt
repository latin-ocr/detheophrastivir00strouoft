De tribus dicendi generibus. 89

Ars eloquendi vel, ut Graece dicam, λέξεως τέχνη, id agit, ut ei,
qui artificiose dicere nesciat, artificiose dicendi tradat rationem. Quaerit
Discipulus ex Arte: ‘Quid faciam, ut erudite et polite loquar.' Respondet
Ars: ‘Latine dicas et aperte et apte et ornate: oratio tua non erit vitu-
peranda? Discipulus: ‘Quomodo eas, quas dicis, virtutes assequar?'
Ars: ‘Latine loqueris, si his uteris praeceptis, aperte, si illis', atque per-
git eadem ratione omnes ei explicare virtutes aut quattuor aut, si plures
antea postulavit, etiam plures. Nihil est, quod discipulus insuper inter-
roget, habet enim omnia, quae bene observata orationis laudem efficiunt.

Haec simplex est ratio, qua tertia artis rhetoricae pars ab inven-
toribus instructa est. Sed ubi nova tempora, ut iam in priore capite
diximus, nova genuerunt studia, Discipulus quaesivit ex Arte: ‘Quomodo
alter Lysias fiam, alter Thucydides, alter Demosthenes? Atque Ars ut
ita interroganti responderet, nova praecepta composuit περὶ μιμήσεως.

Duae autem erant rationes imitandi: una, qua adulescentibus di-
cendi studiosis omnes oratores veteres, qui a rhetoribus probati et in
ordinem bonorum recepti erant, ad imitationem commendabantur. Ne-
que enim latebat eum oratorem, qui omnibus numeris absolutus esset,
inter mortales non inveniri. Itaque in singulis oratoribus, quid laude
et imitatione dignum esset, magistri dicendi notabant et discipulos ad-
hortabantur, ut suam dicendi rationem ad virtutes ab omnibus bonis ·
oratoribus petitas effingerent, vitia autem uniuscuiusque evitarent neve
desperarent se etiam melius quoddam dicendi genus consecuturos esse
quam veteres ipsos, quos imitarentur. Libertas igitur ne in imitatione
quidem omnis oppressa est neque nimis duris vinculis adulescentium
ingenia coercita sunt. Hanc autem imitandi rationem, quani quin sanam
et probabilem putem, facere non possum l), Dionysius docuit in tribus
primis de veteribus oratoribus iudiciis, Quintilianus in libro decimo
Institutionumfl) Quibus ex scriptoribus nos capite VI disputationis no-
strae demonstravimus primam hanc imitandi rationem ad oratorum iu-
dicia virtutes λέξεως, quae in libris ad instituendam elocutionem para-
tis iam pridem constitutae erant, adhibuisse, generum vero distinctione
eiusmodi scripta caruisse.

Altera autem imitationis ratio unum docet veterem auctorem omni
ex parte exprimendum esse. Credebant enim acres antiquitatis amatores
veterem illum tam perfectum esse, ut novi quamvis elaborarent, eum

 

1) Aliter iudicat Paulus Otto, qui in primo dissertationis (Quaestiones se—
lectae ad libellum Περὶ ὕψους, Diss. Kiel 1904) capite utiliter de libelli sui ra-
tione μιμήσεως disputavit.. De Auctoris ad. Her. sententia vide IV c. 5.

2) Ita etiam Horatius: Ars Poet. 131 sqq.

