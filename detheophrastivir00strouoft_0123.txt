De virtutum dicendi cum generibus confusione. 113

neglexit. Supplementum iudicii, quod eam partem complectatur, ex-
tremis verbis de Demosth. c. 58 p. 1129R in posterum tempus pro-
mittit.

Sed utut est de ordine librorum — de hac re nunc non quaerimus
-— illud apparet artis rationem, de qua nobis quaestio est, non eandem
subesse iudicio de Demosthenis facultate dicendi, quam invenimus (c. VI)
in iudiciis de Lysia, de Isocrate, de Isaeo.

Consilium operis de veteribus oratoribus incepti omnem Atticorum
orbem complexum est ita, ut secundum temporum ordinem optimus
quisque eligeretur et illustraretur c. 4 p. 4513: πολλῶν πάνυ ὄντων
καὶ ἀγαθῶν τὸ μὲν ὑπὲρ ἁπάντων γράφειν μακροῦ λόγου δεόμενον
ὁρῶν ἐάσω, τοὺς δὲ χαριεστάτους ἐξ αὐτῶν προχειρισάμενος κατὰ τὰς
ἡλικίας ἐρῶ περὶ ἑκάστου. Ad imitationem autem dicendi studiosis
iudicia accommodavit. Itaque ea subest imitandi ratio¹)‚ quae ex multis
probatis auctoribus proprias uniuscuiusque laudes decerpere iubet imi-
tantes, qua in ratione omnes oratores Attici in una bonorum factione
numerabantur, cum altera esset factio novorum et Asianorum. Aliud
certamen est in libro de Demosthene. Demosthenes enim ea disputatione
minus Asianis opponitur quam reliquis Atticis oratoribus, quare ea est
quaestio, quis inter Atticos principatum obtineat. Etsi Dionysius ipse
se refellere non vult, tamen ratio nos cogit comparatione cum De-
mosthene facta tria iudicia primae συντάξεως evertere. An quemquam
dicendi studiosum ad Isocratem vocemus, ut imitetur, cum libro de De-
mosthene probatum s‘it omnes eius laudes apud Demosthenem reperiri
ita tamen, ut ἁμαρτήματα evitentur?

Neque ad Lysian confugiendum est, quoniam Demosthenis opera
satis multa et praeclara eiusdem generis exempla offerunt. Quid omnino
Isaeus, qui Demostheni viam ostendit, ut magister praeclariori discipulo
(De Isaeo c. 20 p. 628R)?

Sequitur, ut imitationis ratio, qua nititur liber de Demosthene,
unum optimum auctorem commendet, quem prae ceteris adulescentes
sequantur. Nonne consilium, quod initio cepit, Dionysius ita missum
fecit, ut omnem orbem Atticorum in unum cogeret‘ffl) Nonne certamen
ita mutatum est, ut unus Demosthenes alteram partem teneret, alteram

 

1) Quam primam nos appellavimus in capite de generibus dicendi supra
p. 89.

2) Qui ita de Demosthene disputavit, eum postea Aeschinen et Hyperiden
imitationi commendavisse non credo. In Dinarcho is finis, qui in prioribus iudi—
ciis summus erat, imitationem dico, grammaticae disputationi, quis esset Dinar—
chus, quae eius scripta, locum cessit.

Stroux: Do Theophrasti virtutibus dicendi. 8

