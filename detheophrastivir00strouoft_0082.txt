72 Caput VI.

CAPUT VI.

DE VIRTUTUM DIGENDI IN SCRIPTIS CRITICIS
USU ATQUE RATIONE.

Omnes libri, quos adhuc percensuimus, quamvis differant in singu-
lis, omnino tamen in virtutibus dicendi magnam similitudinem exhibent.
Iam ad Dionysium transeamus, quem multo longius a Theophrasto di-
stare apparebit. Sed ad historiam virtutum cognoscendam eius scripta.
vel summi sunt momenti, quoniam nobis demonstrant, qua ratione ad-
hibitae sint ἆρεταὶ λέξεως in libris περὶ μιμήσεως; Dionysii enim scripta,
ea dumtaxat, quibus virtutes elocutionis insunt, non ad praeceptionem
λέξεως, tertiae post εὕρεσιν et τάξιν artis rhetoricae partis, parata sunt,
sed ad μίμησιν τῶν ἀρχαίων ostendendam et ad ferenda de veteribus
oratoribus iudicia. Hoc genus praecipiendi a priore genere, cuius ma-
gistros Aristotelem, Tullium, Fabium cognovimus, valde alienum est,
neque de virtutum differentia recte iudicabimus, nisi indolem librorum
περὶ μιμήσεως consideraverimus.

Cum enim tota fere studia artificiose dicendi ad imitationem se
convertissent, artis rhetoricae novum exstitit officium demonstrandi,
quae uniuscuiusque et scriptoris et operis laudes imitatione dignae essent
quaeque fugienda vitia.

Ad novam autem rationem praecipiendi rhetores veterem doctrinam
λέξεως ita accommodabant, ut virtutes antea constitutas adhiberent, sed
divisis singulis totum numerum valde angerent.

Divisione quidem libris criticis opus erat. Nam in vetere ratione
instituendae λέξεως ars aut, ut Graece dicam, τέχνη una erat et simplex,
cuius dilucida partitio paucarum virtutum ad discipulorum ingenia for·
manda accommodata erat, in novis autem scriptis rhetoricis ad μίμησιν
pertinentibus oratorum personae multae et variae ad iudicium vocaban-
tur. Qua in re eiusdem dicendi virtutis plures repertae sunt partes, qua-
rum aliam praestabat aliquis, qui idem alia carebat. Itaque singula quae·
que pars suo nomine virtus appellata et proprie numerata est.

Unus nobis instar omnium, qui περὶ μιμήσεως seripserunt, est Dio-
nysius, rhetor Halicarnasensis. Amplissima autem iudicia eaque in virtu-
tibus elocutionis posita prior σύνταξις περὶ τῶν ἀρχαίων ῥητόρων exhibet.
Tria in hoc opere Dionysius sibi proponit: Τίνες εἰσὶν ἀξιολογώτατοι
τῶν ἀρχαίων ῥητόρων τε καὶ συγγραφέων, καὶ τίνες αὐτῶν ἐγένοντο
προαιρέσεις τοῦ τε βίου καὶ τῶν λόγων καὶ τί παρ’ ἑκάστου δεῖ λαμβά-

⁴}

