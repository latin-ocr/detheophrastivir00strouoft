108 Caput VIII.

friqida oratione coniungit: πολλάκις μέντοι τὸ μὲν διανόημα αὐτὸ

ψυχρόν τί ἐστι καὶ, ὡς νῦν ὀνομάζομεν, κακόζηλον (239). Quarto
denique δεινῷ χαρακτῆρι respondere docet τὸ ἄχαρι; sed id quoque cum

ψυχρῷ quasi cohaeret: ὥστε καὶ ἄχαριν τὸν λόγον ἅμα καὶ ψυχρὸν γε- - ’

νέσθαι (304). Ex descriptione autem γλαφυροῦ χαρακτῆρος (128sqq.)
inteUegitur ἄχαρι multo rectius eius vitium appellari quam δεινοῦ. Si
igitur Demetrii quattuor vitiesa genera percenscmus, duobus iis generi—
bus dicendi, ἰσχνῷ dico et μεγαλοπρεπεῖ, quae cum Theophrasteis virtu-
tibus propinquitatem quandam habent, vitiosa quoque respondent genera,
quae cum pristina doctrina consentiunt, γλαφυροῦ autem et δεινοῦ χα-
ρακτῆρος, quorum in descriptione recentioris aetatis studium et Asia-
nismi vim cognosci licet, eiusmodi sunt παρεκβάσεις, ut ab ipso Demetrio
fictae videantur esse, aut ex recenti certe fonte haustae. Ex omni autem
libelli indole sequitur, ut Demetrius quamvis gravis nobis in singulis
existat testis doctrinae Theophrasteae ¹), tamen in tota artis partitione
et elocutionis instituendae ratione longe ab Ercsii sinceritate distet.
Itaque semper iudicio opus est, ut fragmenta a Demetrio allata ex ip-
sorum Theophrasti verborum ratione intellegantur neve ex propria in-
dole eius loci, quo Demetrius ea collocavit.
Iam transeundum est ad Dionysium Halicarnasensem.

Cuius multa quidem scripta rhetorica ad nos pervenerunt, nullum
vero recte intelleges, nisi semper memineris κριτικόν fuisse eum et
μιμήσεως studiis instrumenta suppeditavisse⁴ Finis igitur praecipiendi,
quem sequitur Dionysius, quin a Theophrasti fine et totius illius aetatis
studiis rhetoricis abhorreat, non est dubium. Semper mirari me con-
fiteor ab isto Dionysio maximeque ab eius de Demosthene iudicio viros
doctos 'nostrae aetatis suam de Theophrasti libro περὶ λέξεως sententiam

¹ petivisse. At nonnullis locis Dionysius diserte Theophrastum laudat

suum auctorem! Certe, sed is, qui universam alicuius libri indolem se-
quitur, multo rarius solet auctoris nomen usurpare, quam ille, qui non
nisi singula quaedam alienae immiscet disputationi.

Si ad λέξεως doctrinam attendimus, libri Dionysiani quamquam
omnes critici sunt, in duo tamen discedunt genera, quorum alterum in
virtutibus positum est, alterum in generibus dicendi. Quae de illo supra
exposuimus, paucis repetere e re videtur: A Theophrastea simplicitate
virtutes in maiorem copiam commutatae et ad λέξεως exemplum etiam
pragmaticae inventae sunt virtutes3 attamen in tot tantisque differentiis

1) Arccurata interpretatione et comparatione plura etiam, quam solet, ex
singulis praeceptis Theophrasto reddi possunt, maxime capiti πρέποντος.

