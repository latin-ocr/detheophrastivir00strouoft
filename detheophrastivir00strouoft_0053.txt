De initiis virtutum dicendi, 43

μὲν οὖν εἰς δύο ἑρμηνεύειν, εἶτα σαφῶς δεῖ, λέγειν. Prima pars ab
Aristotele et virtutum doctrina plane aliena est. Altera etsi congruit et
nomine et praeceptis quibusdam, tamen aliud est σαφήνειαν inter multa
varia praecepta postulare, aliud eam sub virtutis nomine fundamentum
ponere totius elocutionis. Gorgianas figuras (ἀντίθετα, παρισώσεις ὁμοιό-
τητας) Anaximenes neque prima neque altera sua elocutionis parte, sed
appendicis instar tractavit (c. 26 περὶ δὲ ἀντιθέτων κτλ. . .. λέγωμεν
ἤδη. δεησόμεθα γὰρ καὶ τούτων). Quae cum ita sint, neque Isocrates
neque Anaximenes in historia virtutum elocutionis locum obtinent. Αἱ
ἀρεταὶ λέξεως a philosophis, non a rhetoribus et inventae et institutae
sunt (Aristoteles, Theophrastus, Stoici). Sed λέξεως virtutes inventae vi-
dentur esse et instructae ad exemplum ἀρετῶν διηγήσεως, quae propius
nos ad rhetores quam ad philosophos ducent. Ad eas iam transeamus.

CAPUT IV.
DE NARRATIONIS VIRTUTIBUS.

Omnium orationis partium narratio proxime accedit ad ipsam, quae
in eloquendo valet, vim atque rationem. Et prooemio et epilogo et om-
nibus argumentandi partibus finis est proposituS‚ qui dictioni certas
. leges imperet3 narratio nihil agit, nisi ut rem ignotam dicendo expo-
nat. Itaque inter praecepta, quae narrationem instituunt, plura quam in
reliquis partibus orationis ad ipsam elocutionem pertinent.

Aristoteles quidem narrationis qualitates omnes, de quibus dicit,
ex rebus deducit. Ut ne brevis aut celeris (contra Isocrateos) sit διήγησις,
sed μετρίως (Rhet. III 1416b30). Ὅσα ἡδέα τοῖς δικασταῖς (141787)
narrare licet, sed haec voluptas aperte ad res, quae narrantur, non ad
suavitatem λέξεως pertinet. Neque quod ἠθικὴν τὴν διήγησιν εἶναι
(1417 016) iubet, neque quod dicit: ἔτι ἐκ τῶν παθητικῶν λέγε (14171136),
cum ethica et pathetica dictione, quam capite III 7 descripsit, con-
sentit. Ibi de personarum verbis, hic de personis ipsis et rebus loqui-
tur. Atque ut ethica et pathetica λέξις partes sunt τοῦ πρέποντος ἐν
τῇ λέξει, quo efficitur τὸ πιθανόν, sie in narratione quoque finis est,
ad quem omnia tendunt Aristotelis praecepta, probabilitas. ¹) Atque hic
finis tota libri indole dignus est.

Aristoteles contra eos disputat, qui ταχεῖαν aut σύντομον volunt
esse διήγησιν. Quintilianus loco doctrinae pleno et qui isti fuerint, do-

 

1) Cf. Marx: Ber. Sachs. Akad. L11,321, Wendland: Anax. v. L. p. 41.

