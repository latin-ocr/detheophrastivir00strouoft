Prooemium. 3

autem etiam haec ipsa, quae propria oratorum putas esse adiumenta
atque ornamenta dicendi, a se peti vincerent oportere, ac non solum
meliora, sed etiam multo plura Aristotelem Theophrastumque de istis
rebus, quam omnis dicendi magistros scripsisse ostenderent“ (Cic. De
Or. 143). Nihil mirum est tale opus apud posteros maxima auctoritate
usum esse eiusque praecepta fluxisse in recentiorum saeculorum scripta
rhetorica, quae ad nos pervenerunt. Nobis autem quaestio occurrit,
quanam ratione inter vetera Theophrastea et recentiora distingui possit.
Nam eo rarius nomen auctoris affertur, quo magis eius praecepta in
communem usum omnium, qui περὶ λέξεως disserebant, rhetorum ad-
sumpta sunt. Apparet igitur ex certis fragmentis nobis quam accura-
tissime fieri possit, cognoscendum esse, quae fuerit praecipiendae elo-
cutionis indoles Theophrastea atque ratio omnis, ut oculos quasi colori-
bus eius adsuescamus, priusquam in vastis recentiorum campis flores,
quos Eresius consevit, quaerere et in nova serta colligere conemur.
Hoc igitur propositum mihi est demonstrare, quae Theophrasti fue- s
rit ratio λέξεως. Quod non ita persequar, ut in uno eius opere etin ¹
frustulis huc, illuc vertendis morer. De Theophrasti virtutibus dicendi
libellum meum inscripsi, quia virtutum historiam expositurus sum. Fa-
teor autem tantopere me disquisitioni, quae in illis dicendi virtutibus
posita est, confidere, ut sperem, quicunque eas per tempora et per rhe-
torum scripta mecum persecuti erunt, omnes sua sponte idem iudicium
de Theophrasti ratione λέξεως laturos esse atque me ipsum. Id enim
argumentum, quod ex historiae cognitione ultro evadat, maiore persua-
dendi vi praeditum puto esse, quam verba quaedam cuiuslibet gramma-
tici, quae interpretationis artificiis ad testimonium accomodantur et, si
accurate inquirimus, saepe rem in dubio relinquunt. Accedit, quod nostra
magis interest ipsam historiam artis rhetoricae intellegere et videre,
quae sit cuiusque doctrinae origo et natura, quibus de causis et qua
ratione mutata sit, quae in scripta pervenerit, quam multorum et cla-
rorum auctorum nominibus speciem scientiae usurpare. Itaque satis ha-
bere potui' de virtutibus dicendi componere argumentum, Theophrasti
vero nomini parcere, nisi alterum cum altero tantum cohaerere vidissem,
quantum arborem cum terra, in quam radices suas demittit. Plantam
diruit, qui evellit, virtutes non intellegit, qui earum auctorem neglegit.
Licet Theophrastus ‘virtutes' non invenerit, tamen iis principatum in
praecipienda elocutione non solum ipse in sua arte concessit, sed opera
sua etiam effecit, ut apud posteros quoque eundem locum obtinerent.
Quae cum ita sint, is, qui de virtutibus dicit, de Theophrasto dicat ne-

cesse est. Bipertita ergo erit disputatio, in quam duae quaestiones con-
1·

s

