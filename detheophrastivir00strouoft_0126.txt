I 16 Caput VIII.

Consilium Dionysii comparato Tullii Oratore illustratur, qui liber
propter rationis similitudinem ad interpretationem iudicii de Demosthene
bene adhibetur. ¹) Cicero quoque optimum, quem quaerit, oratorem pri-
mum ex tripartita trium generum facultate explicat. Sua cuiusque ge-
neris ratio des‹·ribitur, deinde definitur: „Is est enim eloquens, qui et
humilia subtiliter et alta graviter et mediocria temperate potest di-
cere.“ Haec igitur pars Oratoris conferenda est cum prima parte libri
de Demosthene, quae est de tribus generibus') (c. 1-33). Ea autem
Tullius non contentus postquam in rebus et instrumentis oratoris pau—
lum moratus est, ad λέξιν redit, ut ea quae dispersa sunt in disputatione,
in unam optimi oratoris effigiem colligat, vel ut Graece dicam, ἃ τοῖς
τρισὶ πλάσμασιν ὁμοίως παρέπεται. Haec est ratio capitum 39 et 40
Oratoris (ξ 134sqq.). Quod vero virtutes non nominantur, specie magis
quam re diversum est. Ciceroni quaestio, de qua certatur, unice curae
est, ea autem de ornatu, quarta Theophrasti virtute, agitur. Itaque nd
summam optimi oratoris adhibet solum ornatum. Theophrasti tamen
doctrinam subesse ex subdivisione ornatus perspicitur, cum eadem tria
capita inveniamus, quae apud Theophrastum partes erant μεγαλοπρεπείας,
ἐκλογήν scilicet, ἁρμονίαν, σχήματα. Amplissimum sane spatium hoo
loco figuris Cicero dedit, sed causam brevitatis in reliquis cognoscimus,
quoniam electionem verborum absolvit in generibus describendisss), de
compositione postea plura est dicturus (Or. 140 sqq.). Nihilominus
quartae virtutis partitionem ea pars Oratoris exhibet, quin etiam ipsum
virtutum nomen adest.⁴)

Consilium igitur huius Tulliani capitis-⁶) consentit cum ea parte
libri de Demosthene, de qua disputamus, nisi quod Cicero etiam rerum
rationem habet, Dionysius πραγματικὸν τόπον omittit, Cicero elocutionis
ornatum solum tractat, omnes virtutes Dionysius. Tamen is promissum

 

1) De propinquitate Dionysii cum Cicerone uuuc accurate disputat Nnul:
Aesthet-Rhetor. Beziehungen zwischen Dionys. ν. Hal. und Cicero. Diss. Tubingen
1910.

2) Aliqua est differentia, quia medium genus Dionysii non solum floridum
complectitur, ut apud Tullium. sed etiam μεσότητα Peripateticum, quae temperat
duo reliqua genera. Cicero autem supra tria genera novum genus optimum
collocat.

3) Quorum descriptio ad cognoscendam optimi oratoris formam sufficere
confitetur „Sed iam forma ipsa restat et χαρακτήρ ille, qui dicitur, qui qunlis
esse debeat em ipsis, quae supra dicta sunt, intellegi potest⁵⁸ (Or. 1³4).

4) Etiamsi liberior sit usus, quam apud Theophrastum. Nam brevitas (βρα-
χυλογία hoc loco intellegenda est, non συντομία) ἐνάργεια etc. ut contextus docet,
a Cicerone inter σχήματα numerantur.

5) Quod etiam ad Tulliani Oratoris ordinem, de quo certatur, intellegen-
dum nonnihil valet.

