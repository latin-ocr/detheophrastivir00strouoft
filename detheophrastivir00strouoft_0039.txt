De initiis virtutum dicendi. 29

CAPUT III.
DE INITIIS VIRTUTUM DICENDI.

Plato tanta utitur auctoritate, ut adversarios eius tales soleamus
existimare, quales ex ipsius criminibus fuisse videantur. Platoni autem
omnes λογοὸιδοέσκαλοι et sophistae maiore, quam debebant, opera for-
mam dicendi colere videbantur securi de rebus earumque cognitione.
Atque eum recentioris quoque aetatis rhetorici magistri sive a Platone
commoti sive sua, quae ad verba maxime intendebat, ratione adducti
eadem sophistarum studia inprimis commemorare consuevissent, factum
est, ut nobis quoque Gorgiae et Thrasymachi eorumque gregarii praeter
reliquas artis partes elocutioni curam impendisse videantur. Neque du-
bium est, quin ipsi in dicendo et in scribendo ornamenta verborum ma-
xime affectaverint et propter ea praecipue laudati sint. Sed illud non
magis dubium est, quin in praeceptis et in technicis libris ad institu-
tionem artis rhetoricae comparatis unum fere πραγματικὸν τόπον trac-
taverint. ¹) Si enim fragmenta perscrutamur, perpauca invenimus ab iis
ad ipsam λέξεως partem tradita, veluti Licymnii cuiusdam sententia de
pulchris nominibus, quam attulit Aristoteles.²)

Sed neque Thrasymachi ἕλεσι, neque Gorgiae περὶ καιροῦ liber
neque Protagorae aut communes loci aut ὀρθοέπεια, quam item ac Poli
quaestiones etymologicae de grammatica verborum vi egisse constat, in
elocutionis rhetoricae partem incidunt. Eorum Τέχναι argumentandi
τόπους, εἰκός, ἦθος, πάθος docebant et orationis singulas partes (μέρη
τοῦ λόγου) praeceptis instruebant.³) Qua in re consentaneum est etiam
de verbis idoneis quaedam explicata esse veluti in narratione, sed λέξεως
institutio nondum descripta erat. Duplici ratione discipulos dicendi
genus docebant. Primum quidem in poetarum interpretatione non solum
res explicabant (cf. Simonidis carmen in Protogora Platonis), sed etiam
lumina dicendi et verba insignia notabant, quae quin in usum pedestris
orationis converterent, nullis legibus coercebanturfi) Alterum erat, quod

 

 

1) De sophistarum artibus rhetoricis disseruit Gercke: Hermae vol. 32 (1897)
p. 341 sqq. Quaestio sane obscura est, alia de hac re scripta percenset Lehnert:
Bursiani Annal. vol. 125 p. 109.

2) Rhet. 111 1405b5 cf. Diels: Abh. Berl. Ac. p.29sq. Sfiss: Ethos p. 181.

3) cf. quae in eos τεχνολόγους Aristoteles dixerit Rhet. Ι, 1 p. 1354a12b17
Navme: Essai sur la. rhetorique grecque avant Aristote in altera operis parte
τέχνην restituere temptat. Protagorae verba Diog. L. IX, 53 (falso Spengel: Συναγ.
vexat. p. 44) ad artem grammaticam pertinent.

4) cf. Aristot. Rhet. ΠΙ 1404a26.

