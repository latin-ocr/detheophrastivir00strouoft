84 Caput VI.

notuerint. Quod vero plures, quam imitatione digni sint, attulerit, id ¹
ex proposito factum esse explicat, ut oratores Romanos, quantum fieri ’
possit, universos colligat. De Crasso contra Atticum videtur in senten· ‘¹

 

tia perseverare. Sicut supra eum tam perfectum laudavit: „Ut eo nihil ξ
ferme quisquam addere posset, nisi qui a philosophia, a iure civili, ab ἶ

historia fuisset instructioff‘ atque Bruto quaerenti: „Erit aut iam est

iste, quem exspectas?“ respondit: ,‚Nescio“, ut quivis Ciceronem ipsum s

significari intellegeret, ita hoc quoque loco indicat se perfecisse, quod
Crassus inchoaverit. „Nec in hoc ironiam duxeris esse, quod eam ora-
tionem mihi magistram fuisse dixerim. Nam etsi tu melius existimare
videris de ea, si quam nunc habemus, facultate, tamen adolescentes,
quid in Latinis potius imitaremur, non habebamus.“

Tota igitur hac digressione declaratur, quomodo Cicero eas virtutes,
quas in veteribus oratoribus Latinis morem librorum περὶ μιμήσεως
secutus laudavit, ab aequalibus dicendi studiosis intellectas voluerit.
Iam exemplis ‘Bruti’ iudicia illustranda sunt: Atque primum quidem
duo affero exempla ad totius artis partitionem cognoscendam:

Curionis facultatem Cicero parvi aestimat. Qui cum nomen clari
oratoris adeptus sit, ad suum de eo iudicium confirmandum Tullius
quinque partes artis, εὕρεσιν τάξιν λέξιν ὑπόκρισιν μνήμην breviter
percenset (Brut. 214 sqq.). Erat tardus in rebus inveniendis, dissipatus
in collocandis, in actione vero et memoria adeo eum deficiebat ingenium,
ut risum moveret. Una igitur λέξις splendore verborum et copia place-
bat. Itaque Cicero omnes artis partes oratori necessarias esse ratus ·
Curioni gloriam detrahit, quam aequales parum critici ei dederuut. Si-
mili ratione iudicium de Antonio instructum est. Primum de inventione
collocatione memoria breviter dicit (139), pergit de elocutione (140sq.)‚
denique eius actionem laudat, qua maxime excelluerit (141 sq.). Quam-
quam in perpaucis iudiciis omnes partes apparent, tamen toti operi
subest artis rhetoricae διαίρεσις in quinque illas partes. 1) Tertiae autem
parti, quae est de elocutione, maius quam ceteris et pondus et spatium
conceditur. Quae quomodo divisa sit, iam est videndum.

I. Latinitas (ἑλληνισμός). ³.
Br. 133 (Catulus) Fuit igitur in Catulo sermo Latinus, quae laus¹) ἓ

dicendi non mediocris ab oratoribus plerisque neglecta est. (1322 Incor- ᾗ

rupta quaedam Latini sermonis integritas.)

 

1) Etiam Brut. 25.
2) Ut in Oratore 79 nomen ἀρετῶν reddidit vocabulo ‘laudes'.

