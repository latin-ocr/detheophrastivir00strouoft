40 Caput 111.

eandem, quam postea Theophrastus, quam Stoici receperunt? Atque
ipsa Aristotelica verba idem probare mihi videntur. Adiungit enim illis,
quae attuli, verbis τὸ δὲ προσδιαιρεῑσθαι τὴν λέξιν, ὅτι ἡδεῖαν καὶ με·
γαλοπρεπῆ, περίεργον, brevem refutationem. Neque fugit viros doctos
in ea solum ἡδύ commemorari, μεγαλοπρεπές autem plane neglegi. Quin
etiam Thurotius, sagax libri interpres, coniectura restituere uno loco
(cf. Roemeri apparatum) μεγαλοπρεπῆ (scil. λέξιν) volebat. Quid? si
una haec erat διαίρεσις duobus nominibus appellata? Tum demum refu-
tatio Aristotelis recte intellegitur. Si propriam virtutem ἡδύ refellit,
etiam μεγαλοπρεπές refellit. Unum enim est, neque voce καὶ in verbis
illis ξὅτι ἡδεῖαν καὶ μεγαλοπρεπῆ’ tertia προσδιαίρεσις adiungitur, sed
una est inde a verbo προσδιαιρεῖσθαι, ut apud Ciceronem sine dubio
unum est, quod dicit ‘ornatum illud, suave et afluens' (Or. 79).

Iam satis singula tractavimus, ut initia dicendi virtutum historice
describere possimus.

Una virtus λέξεως ab Aristotele exponitur: σαφήνεια. In arte poe·
tica eam paucis sed apertis verbis docet et in rhetorica, etsi multa ad·
dit et psychologiae rationes affert, tamen sententiam eandem de simpli-
citate virtutis defendit. Haec Aristotelis virtus etiam ornamenta am·
plectitur. Ita una virtus totam λέξιν sub potestatem suam redigit, aliam
autem partitionis rationem Aristoteles non adhibet.

Uni virtuti philosophice explicatae obstabant rhetoris cuiusdam
duae virtutes. Omnia, quae ad ornatum sive suavitatis sive magnifi-
centiae causa adhibitum pertinebant, secessionem a perspicuitate fece-
runt et propriam condiderunt virtutem. Sic ea elocutionis facta est di-
visio, ex qua plurimae inter rhetores et gravissimae lites ortae sunt.
Semper enim, quotiens de elocutione certatum est, duo casta-a erant, quo-
rum altera planam et dilucidam orationem defendebant, altera ornatam
et magnificam. Primum philosophi, ut eos decebat, perspicuitatem plu-
ris aestimabant, eam Plato defendebat, ea Aristotelis virtus λέξεως facta
est. Stoicos etsi ornatum duce Theophrasto quasi necessariam partem
oratoriae elocutionis agnoscebant (κατασκευή), tamen σαφήνειαν maxime
coluisse scimus. Epicurus, qui omnem ornatum damnavit, nomine ma-
gis quam re cum Aristotele consentit Laert. Diog. X, 13: σαφὴς ἦν οὕ-
τως ὡς καὶ ἐν τῷ περὶ ῥητορικῆς ἀξιοῖ μηδὲν ἄλλο ἢ σαφήνειαν ἀπαι-
τεῖν. Sed haec Epicuri perspicuitas omni oratoria supellectile carebat
et damnata arte naturam solam sequebatur Maxim. Planud. V 440 Walz:
φύσις γάρ ἐστιν ἡ κατορθοῦσα λόγους, τέχνη δὲ οὐδεμία, cnm Aristo—
teles ornandi causa ξένην ποιῆσαι τὴν διάλεκτον suaderet et artem λέ·
ξεως conscriberet. Attici deinde σαφήνειαν Aristotelicam contra appa-

